<?xml version='1.0' encoding='utf-8' standalone='yes'?>
<song>
  <meta>
    <id>15482</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Klaas Molenaar</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Claes molenaer en sijn minnekijn</l>
        <l id="s1:l2">si saten te samen al inden wijn,</l>
        <l id="s1:l3">van minnen wast dat si spraken.</l>
      </lg>
      <lg id="s2" type="stanza">
        <l id="s2:l1">‘Och Heyle, wel lieve Heyle mijn,</l>
        <l id="s2:l2">die valsche tonghen die wroeghen mijn,</l>
        <l id="s2:l3">ic sorghe si sullen mi dooden.’</l>
      </lg>
      <lg id="s3" type="stanza">
        <l id="s3:l1">Een corte wijle en was daer niet lanck,</l>
        <l id="s3:l2">daer werden boden om Claes molenaer gesant,</l>
        <l id="s3:l3">dat hi voor die heeren soude comen.</l>
      </lg>
      <lg id="s4" type="stanza">
        <l id="s4:l1">Als Claes molenaer voor die heren quam,</l>
        <l id="s4:l2">die heeren ghinghen in rade staen;</l>
        <l id="s4:l3">hoe wee was hem te moede.</l>
      </lg>
      <lg id="s5" type="stanza">
        <l id="s5:l1">‘Claes molenaer, een sake die wi u vraghen:</l>
        <l id="s5:l2">die bonte cleederen die ghi draghet,</l>
        <l id="s5:l3">moechdijse wel draghen met eeren?’</l>
      </lg>
      <lg id="s6" type="stanza">
        <l id="s6:l1">- ‘Dese bonte cleyderen die ic draghe,</l>
        <l id="s6:l2">die gaf mi een so schoone maghet;</l>
        <l id="s6:l3">si salder mi veel gheven meere.’</l>
      </lg>
      <lg id="s7" type="stanza">
        <l id="s7:l1">Si gaven hem penninghen in zijn hant:</l>
        <l id="s7:l2">‘Claes molenaer, ghi moet rumen tlant,</l>
        <l id="s7:l3">Bruynswijck moet ghi nu laten.’</l>
      </lg>
      <lg id="s8" type="stanza">
        <l id="s8:l1">- ‘Adieu Bruynswijck, adieu mijn lant!</l>
        <l id="s8:l2">Adieu mijns herten een vergulden pant!</l>
        <l id="s8:l3">Ic come daer noch tavont slapen?’</l>
      </lg>
      <lg id="s9" type="stanza">
        <l id="s9:l1">Die valsche tonghen verhoorden dat,</l>
        <l id="s9:l2">si volchden Claes molenaer tot op sinen stap</l>
        <l id="s9:l3">ende brochten hem tsavonts gevangen.</l>
      </lg>
      <lg id="s10" type="stanza">
        <l id="s10:l1">Als hi te Bruynswijck binnen quam,</l>
        <l id="s10:l2">hoe weenden die vrouwen, hoe loegen de mans,</l>
        <l id="s10:l3">hoe wee was hem te moede!</l>
      </lg>
      <lg id="s11" type="stanza">
        <l id="s11:l1">Mer weet ghi wat Claes molenaer sprac,</l>
        <l id="s11:l2">als hi daer voor die heeren tradt,</l>
        <l id="s11:l3">met sinen lachenden monde?</l>
      </lg>
      <lg id="s12" type="stanza">
        <l id="s12:l1">‘Heer schoutet, ghi hebt drie dochterkijn:</l>
        <l id="s12:l2">ghi meynt datse alle drie maechden zijn,</l>
        <l id="s12:l3">mer lacen, si en zijn gheen van allen.</l>
      </lg>
      <lg id="s13" type="stanza">
        <l id="s13:l1">‘Die eene dat is mijn minnekijn,</l>
        <l id="s13:l2">die ander draecht van mi een kindekijn,</l>
        <l id="s13:l3">ende bi die derde hebbe ic geslapen.’</l>
      </lg>
      <lg id="s14" type="stanza">
        <l id="s14:l1">- ‘Heer schoutet, en treckes u niet an!</l>
        <l id="s14:l2">hi spreect als een verwesen man,</l>
        <l id="s14:l3">hi en weet niet wat hi clappet.’</l>
      </lg>
      <lg id="s15" type="stanza">
        <l id="s15:l1">Mer weet ghi wat Claes molenaer sprac</l>
        <l id="s15:l2">als hi al op die leeder tradt</l>
        <l id="s15:l3">met sinen verbonden ooghen?</l>
      </lg>
      <lg id="s16" type="stanza">
        <l id="s16:l1">‘In alle Bruyningen en staet niet een huys,</l>
        <l id="s16:l2">daer en gaet een ionge Claes molenaer wt</l>
        <l id="s16:l3">oft een vrou molenarinne.’</l>
      </lg>
      <lg id="s17" type="stanza">
        <l id="s17:l1">- ‘Claes molenaer, nu laet u clappen staen;</l>
        <l id="s17:l2">En dede u clappen, ghi wares ontgaen,</l>
        <l id="s17:l3">mer nu moet ghi ymmers hangen.’</l>
      </lg>
    </lg>
  </text>
</song>
