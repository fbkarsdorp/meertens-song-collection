<?xml version='1.0' encoding='utf-8' standalone='yes'?>
<song>
  <meta>
    <id>18486</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Zonder nummer of getal</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Sonder nommer of ghetal</l>
        <l id="s1:l2">so hebbic vruecht bezeven;</l>
        <l id="s1:l3">die ic minne mi minnen zal,</l>
        <l id="s1:l4">so heift mi troost ghegeven;</l>
        <l id="s1:l5">nu willic vroilic leven.</l>
      </lg>
      <lg id="s2" type="stanza">
        <l id="s2:l1">Wie weet of ics geloven wil,</l>
        <l id="s2:l2">want ic ne weets niet zelve;</l>
        <l id="s2:l3">haer troost heift in tverstaen ghescil,</l>
        <l id="s2:l4">hoe ict keere of welve;</l>
        <l id="s2:l5">om niet ic dike ende delve.</l>
      </lg>
      <lg id="s3" type="stanza">
        <l id="s3:l1">Soe heift geseit soe sal mi minnen,</l>
        <l id="s3:l2">dus heift zoe haer vermeten;</l>
        <l id="s3:l3">maer weltijt salzoes beginnen,</l>
        <l id="s3:l4">dat soudic gerne weten;</l>
        <l id="s3:l5">ic duchte soe saels vergeten.</l>
      </lg>
      <lg id="s4" type="stanza">
        <l id="s4:l1">Vergeit soet ende ict haer verwite,</l>
        <l id="s4:l2">wat hebbic dan gewonnen?</l>
        <l id="s4:l3">so salzoe secghen sceldet quite,</l>
        <l id="s4:l4">wat doetem yet begonnen,</l>
        <l id="s4:l5">die niet verbeiden connen.</l>
      </lg>
      <lg id="s5" type="stanza">
        <l id="s5:l1">Dus willic beiden ende verdraghen,</l>
        <l id="s5:l2">laet zien wat zaelt mi baten!</l>
        <l id="s5:l3">in hebbe, int zwighen no int claghen,</l>
        <l id="s5:l4">no ghedaen, no ghelaten;</l>
        <l id="s5:l5">ic peinse ic bem verwaten.</l>
      </lg>
      <lg id="s6" type="stanza">
        <l id="s6:l1">Ghetrouwe minres, roup wi wrake</l>
        <l id="s6:l2">over zulcke wiven,</l>
        <l id="s6:l3">die int ghelaet ende in de sprake</l>
        <l id="s6:l4">in minnen troost bedriven,</l>
        <l id="s6:l5">ende niet daer bi ne bliven.</l>
      </lg>
    </lg>
  </text>
</song>
