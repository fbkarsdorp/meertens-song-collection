<?xml version='1.0' encoding='utf-8' standalone='yes'?>
<song>
  <meta>
    <id>189165</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">O Mijnen Bruydegom vaylliant</l>
        <l id="s1:l2">Wanneer sla ick u nemen by der hant</l>
        <l id="s1:l3">Wanneer sal ick u aenschouwen,</l>
        <l id="s1:l4">Want ick ben hier in een vreemt lant,</l>
        <l id="s1:l5">Daer nijders zijn seer abondant,</l>
        <l id="s1:l6">Die my sere benouwen.</l>
      </lg>
      <lg id="s2" type="stanza">
        <l id="s2:l1">O lief noch een weynich verbeyt,</l>
        <l id="s2:l2">Ick sal comen zijnde bereyt,</l>
        <l id="s2:l3">Om u blijde t'ontfanghen,</l>
        <l id="s2:l4">Met mijn armen wijt uytspreyt,</l>
        <l id="s2:l5">Want ick weet wel met goet bescheyt,</l>
        <l id="s2:l6">Dat ghy na my hebt groot verlanghen.</l>
      </lg>
      <lg id="s3" type="stanza">
        <l id="s3:l1">O Bruydegom ick ben seer benijt,</l>
        <l id="s3:l2">Ick moet weenen klaghen t'aller tijt,</l>
        <l id="s3:l3">Ia karmen ende suchten,</l>
        <l id="s3:l4">Maer bruydegom ghebenedijt,</l>
        <l id="s3:l5">Ick weet dat ghy den ghenen zijt,</l>
        <l id="s3:l6">Tot welcken ick moet vluchten.</l>
      </lg>
      <lg id="s4" type="stanza">
        <l id="s4:l1">V schreyen weenen end swaer verdriet,</l>
        <l id="s4:l2">Sal ick afvaghen vaet dit bediet,</l>
        <l id="s4:l3">O reyne Maghet ydoone,</l>
        <l id="s4:l4">End op u hooft dit wel insiet,</l>
        <l id="s4:l5">Voor dat ghy verdraecht wat u gheschiet,</l>
        <l id="s4:l6">Setten des levens croone,</l>
      </lg>
      <lg id="s5" type="stanza">
        <l id="s5:l1">Vwen troost o Bruydegom soet,</l>
        <l id="s5:l2">My in den noot verblijden doet,</l>
        <l id="s5:l3">Al ist dat ick mispresen,</l>
        <l id="s5:l4">Ghehaet benijt van dit ghebroet,</l>
        <l id="s5:l5">Ia ghenieten onder de voet,</l>
        <l id="s5:l6">En een haepspel moet wesen,</l>
      </lg>
      <lg id="s6" type="stanza">
        <l id="s6:l1">Och edel spruyte delicaet,</l>
        <l id="s6:l2">Als eenen plant ghy lustich staet,</l>
        <l id="s6:l3">Groen aen de water beken,</l>
        <l id="s6:l4">Bedout al in den dagheraet,</l>
        <l id="s6:l5">Opent u mont al sonder haet,</l>
        <l id="s6:l6">End wilt mijn woort uytspreken,</l>
      </lg>
      <lg id="s7" type="stanza">
        <l id="s7:l1">O Prince mijnen bruydegom,</l>
        <l id="s7:l2">Ick moet verblyen juychen met rom,</l>
        <l id="s7:l3">Als ick hoor dijn ghenade,</l>
        <l id="s7:l4">Bewaert my oock stercke Calom,</l>
        <l id="s7:l5">Dat ick mijde de weghen crom,</l>
        <l id="s7:l6">En recht deur gae sonder schade.</l>
      </lg>
    </lg>
  </text>
</song>
