<?xml version='1.0' encoding='utf-8' standalone='yes'?>
<song>
  <meta>
    <id>16381</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het voer een knaapje over Rijn</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">God is ons toevlucht inder noot,</l>
        <l id="s1:l2">ons hulper in ons liden groot,</l>
        <l id="s1:l3">en schenct ons zijn ghenaden,</l>
        <l id="s1:l4">al wort dat aertrijck seer verstoort,</l>
        <l id="s1:l5">wy en worden niet beladen.</l>
      </lg>
      <lg id="s2" type="stanza">
        <l id="s2:l1">Al vielen die berghen inder ze,</l>
        <l id="s2:l2">en werden ghevoert al van haer ste,</l>
        <l id="s2:l3">al is die zee verbolgen,</l>
        <l id="s2:l4">nochtans en zijn wy niet vervaert</l>
        <l id="s2:l5">van die ons hier vervolgen.</l>
      </lg>
      <lg id="s3" type="stanza">
        <l id="s3:l1">Die soete stroom, verstaet den sin,</l>
        <l id="s3:l2">die brengt ons stede blischap in;</l>
        <l id="s3:l3">God heylicht zijn vercoren</l>
        <l id="s3:l4">daer toe zijn tabernakel fijn,</l>
        <l id="s3:l5">want si hem toebehooren.</l>
      </lg>
      <lg id="s4" type="stanza">
        <l id="s4:l1">Want Godt die coemt de stadt te baet</l>
        <l id="s4:l2">vroech smorghens inder dagheraet;</l>
        <l id="s4:l3">die heydens met haer rijcken</l>
        <l id="s4:l4">die zijn verstoort; God gaf gheluyt,</l>
        <l id="s4:l5">dat aertrijck moest beswijcken.</l>
      </lg>
      <lg id="s5" type="stanza">
        <l id="s5:l1">God is met ons; hem loeft en danckt</l>
        <l id="s5:l2">een sulcken God, die ons ontfanct;</l>
        <l id="s5:l3">coemt, siet zijn groote wercken,</l>
        <l id="s5:l4">die hi ghedaen heeft op aertrijck;</l>
        <l id="s5:l5">sijn vrede wilt aenmercken.</l>
      </lg>
      <lg id="s6" type="stanza">
        <l id="s6:l1">Den boge end alle wapen fel,</l>
        <l id="s6:l2">die can hi breken en bernen snel;</l>
        <l id="s6:l3">verbeydt, en wil aenschouwen:</l>
        <l id="s6:l4">‘ick ben u God; ick sal mijn lof</l>
        <l id="s6:l5">ter werelt wel behouwen.’</l>
      </lg>
      <lg id="s7" type="stanza">
        <l id="s7:l1">God, die daer is van grooter cracht,</l>
        <l id="s7:l2">die blijft bi ons dach ende nacht,</l>
        <l id="s7:l3">en hi sal ons ontfanghen;</l>
        <l id="s7:l4">want Jacobs God is hi ghenaemt,</l>
        <l id="s7:l5">nae hem staet ons verlanghen.</l>
      </lg>
    </lg>
  </text>
</song>
