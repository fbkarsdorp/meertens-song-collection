<?xml version='1.0' encoding='utf-8' standalone='yes'?>
<song>
  <meta>
    <id>18289</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Rosina waar was uw gestalte</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Rosina, waer was dijn ghestalt</l>
        <l id="s1:l2">bi coninc Paris leven?</l>
        <l id="s1:l3">Doen hi den appel hadde in sijn ghewalt,</l>
        <l id="s1:l4">der schoonste woude hi hem gheven.</l>
        <l id="s1:l5">Gheloof mi vri, hadde Paris di</l>
        <l id="s1:l6">ghesien met sinen oghen,</l>
        <l id="s1:l7">Venus en hadde gheen prijs ontfaen,</l>
        <l id="s1:l8">den prijs hadt ghi becomen.</l>
      </lg>
      <lg id="s2" type="stanza">
        <l id="s2:l1">Ic weet, hadde Pontus, bi sijnder tijt,</l>
        <l id="s2:l2">ghesien ene dier ghelike,</l>
        <l id="s2:l3">Sidona die hadde breet ende wijt</l>
        <l id="s2:l4">met haer schoonheit moeten wiken,</l>
        <l id="s2:l5">ende ander veel meer; daer ic nu deer</l>
        <l id="s2:l6">lief hebben u in trouwen,</l>
        <l id="s2:l7">saert joncfrou fijn, u dienaer wil ic sijn</l>
        <l id="s2:l8">so langhe als ic tleven mach behouen.</l>
      </lg>
      <lg id="s3" type="stanza">
        <l id="s3:l1">Ic weet hadde Virgilius u ghecant</l>
        <l id="s3:l2">eer hi hem sette tot schriven</l>
        <l id="s3:l3">van Helena uit Grieken lant,</l>
        <l id="s3:l4">een croon boven alle wiven,</l>
        <l id="s3:l5">hi hadde di, veel meer dan haer</l>
        <l id="s3:l6">die schoonheit toe ghemeten.</l>
        <l id="s3:l7">Tis sware last, daer therte so vast</l>
        <l id="s3:l8">door liefde wort beseten.</l>
      </lg>
    </lg>
  </text>
</song>
