<?xml version='1.0' encoding='utf-8' standalone='yes'?>
<song>
  <meta>
    <id>16480</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Te lucis ante terminum</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Heer vader, hebt den ewigen loff,</l>
        <l id="s1:l2">die ons bereit der engelen hoff,</l>
        <l id="s1:l3">mit uwen soen, die ghi ons sant,</l>
        <l id="s1:l4">end ons ofdoet den helschen brant.</l>
      </lg>
      <lg id="s2" type="stanza">
        <l id="s2:l1">Maria, vrou, ghi waert alleen</l>
        <l id="s2:l2">daer toe vercoren, anders gheen,</l>
        <l id="s2:l3">die ons voert bracht Emanuel,</l>
        <l id="s2:l4">des was die bode Gabriel.</l>
      </lg>
      <lg id="s3" type="stanza">
        <l id="s3:l1">Kerst was geboren in eertriic</l>
        <l id="s3:l2">van eenre maget wonderlic,</l>
        <l id="s3:l3">hi leet daer menich bitterheit</l>
        <l id="s3:l4">om onser alre salicheit.</l>
      </lg>
      <lg id="s4" type="stanza">
        <l id="s4:l1">Hi wert besneden nader wet;</l>
        <l id="s4:l2">diet al vermocht, hi woud niet bet;</l>
        <l id="s4:l3">hi liet hem vluchten uten land</l>
        <l id="s4:l4">om vrese van Herodes hand.</l>
      </lg>
      <lg id="s5" type="stanza">
        <l id="s5:l1">Als deze maecht gebenediit</l>
        <l id="s5:l2">had in geseten haer vol tiit,</l>
        <l id="s5:l3">ginc si ten tempel nader wet,</l>
        <l id="s5:l4">die Moyses hadde voergeset.</l>
      </lg>
      <lg id="s6" type="stanza">
        <l id="s6:l1">Maria, vrou van hemmelriic,</l>
        <l id="s6:l2">en quaemt daer herde willichlic,</l>
        <l id="s6:l3">ten had u noch gheen noet gedaen,</l>
        <l id="s6:l4">mer ghi woud onder die wet staen.</l>
      </lg>
      <lg id="s7" type="stanza">
        <l id="s7:l1">Ghi offerdet daer voert uwen soen,</l>
        <l id="s7:l2">die Heer is vanden hogen troen,</l>
        <l id="s7:l3">twie cleyne tortelduywelkyn;</l>
        <l id="s7:l4">des si geloeft u kindekyn.</l>
      </lg>
      <lg id="s8" type="stanza">
        <l id="s8:l1">Loff heb dat kynt, die hoge Heer,</l>
        <l id="s8:l2">die wy vol loven nymmermeer</l>
        <l id="s8:l3">en mogen nae syn weerdicheit;</l>
        <l id="s8:l4">geloeft si hi in ewicheit.</l>
      </lg>
      <lg id="s9" type="stanza">
        <l id="s9:l1">Maria moeder, maget fyn,</l>
        <l id="s9:l2">ghebenediit soe moet ghi syn,</l>
        <l id="s9:l3">want mitten soen, die ghi ons bracht,</l>
        <l id="s9:l4">ons vaders toern is al gesacht.</l>
      </lg>
      <lg id="s10" type="stanza">
        <l id="s10:l1">Maria vrou, doer uwer doecht</l>
        <l id="s10:l2">bidt uwen soen, want ghi vermoecht,</l>
        <l id="s10:l3">dat hi doer syn barmherticheit</l>
        <l id="s10:l4">aensie die cranke menschelicheit.</l>
      </lg>
      <lg id="s11" type="stanza">
        <l id="s11:l1">Heer, doer die bede dynre moeder,</l>
        <l id="s11:l2">soe bidden wy, weest onse behoeder,</l>
        <l id="s11:l3">soe dat wy inder lester tiit</l>
        <l id="s11:l4">mit di worden gebenediit.</l>
      </lg>
      <lg id="s12" type="stanza">
        <l id="s12:l1">Dat dit ghescie, soe willen wi loven</l>
        <l id="s12:l2">den groten coninc van hier boven</l>
        <l id="s12:l3">end die maghet, vrou Maria,</l>
        <l id="s12:l4">end singen ter eren gloria.</l>
      </lg>
      <lg id="s13" type="stanza">
        <l id="s13:l1">Gloria tibi, domine,</l>
        <l id="s13:l2">qui natus es de virgine,</l>
        <l id="s13:l3">cum patre et sancto spiritu,</l>
        <l id="s13:l4">in sempiterna saecula. Amen.</l>
      </lg>
    </lg>
  </text>
</song>
