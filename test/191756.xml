<?xml version='1.0' encoding='utf-8' standalone='yes'?>
<song>
  <meta>
    <id>191756</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">ONse God ende Heer seer hooch ghepresen</l>
        <l id="s1:l2">Hoe heerlijc moet doch uwen name wesen</l>
        <l id="s1:l3">Over d'aertrijc streckt u heerlijcheyt schoon,</l>
        <l id="s1:l4">Ja wijder dan daer gaet des hemels troon.</l>
      </lg>
      <lg id="s2" type="stanza">
        <l id="s2:l1">Men siet alsins uwer kracht veel ghetuyghen,</l>
        <l id="s2:l2">Selfs in den mont der kinderen die suyghen</l>
        <l id="s2:l3">Daer door maeckt gy tot niet ende beschamet</l>
        <l id="s2:l4">V vyanden, door u kracht seer vernaemt.</l>
      </lg>
      <lg id="s3" type="stanza">
        <l id="s3:l1">Maer als ic wil aensien ende bemercken</l>
        <l id="s3:l2">De Hemelen, Heer uwer handen wercken</l>
        <l id="s3:l3">De Sterren, de mane die ghy door 't woort</l>
        <l id="s3:l4">Maeckt ende stelt een yeder op syn oort.</l>
      </lg>
      <lg id="s4" type="stanza">
        <l id="s4:l1">Als dan spreeck ick by my verwondert seere:</l>
        <l id="s4:l2">Wat is doch van den armen Mensch, o Heere,</l>
        <l id="s4:l3">Dat ghy zijner alsoo ghedachtich zijt,</l>
        <l id="s4:l4">Ende over hem sorghe draecht 't aller tijt.</l>
      </lg>
      <lg id="s5" type="stanza">
        <l id="s5:l1">Ghy maeckt hem dat hy God schier sy ghelijcke,</l>
        <l id="s5:l2">Want gy maect hem overvloedich end' rijcke</l>
        <l id="s5:l3">Van heerlijckheydt die doch naeckt is ende bloot</l>
        <l id="s5:l4">Gy maeckt hem vol met veel goederen groot.</l>
      </lg>
      <lg id="s6" type="stanza">
        <l id="s6:l1">Ghy laet hem zijn over 't werck uwer handen,</l>
        <l id="s6:l2">Als een Heer der selven in allen landen,</l>
        <l id="s6:l3">Sonder wtnemen alles int ghemeen,</l>
        <l id="s6:l4">Hebt ghy hem onderdaen gemaeckt met een.</l>
      </lg>
      <lg id="s7" type="stanza">
        <l id="s7:l1">Ossen schapen haer wolle ind' haer vellen,</l>
        <l id="s7:l2">Die ghy op de berghen voet sonder quellen:</l>
        <l id="s7:l3">Ende op dat velt weyden doet over al,</l>
        <l id="s7:l4">In bosschen bergen ende in menich dal.</l>
      </lg>
      <lg id="s8" type="stanza">
        <l id="s8:l1">Die vlieghende voghelen die wel singen</l>
        <l id="s8:l2">Die visschen des meers ende ooc alle dingen</l>
        <l id="s8:l3">Dien ghy haer wesen ende den Adem geeft</l>
        <l id="s8:l4">Maeckt ghy hem onderdaen ja al dat leeft</l>
      </lg>
      <lg id="s9" type="stanza">
        <l id="s9:l1">O onse Godt ende Heer seer hooch ghepresen,</l>
        <l id="s9:l2">Ten rechten moet uwen Naem heerlijck wesen</l>
        <l id="s9:l3">Vwes naems heerlijckheyt in overvloet,</l>
        <l id="s9:l4">Sterckt veel wijder dan den aerdt-bodem doet.</l>
      </lg>
    </lg>
  </text>
</song>
