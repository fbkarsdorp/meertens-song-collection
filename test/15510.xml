<?xml version='1.0' encoding='utf-8' standalone='yes'?>
<song>
  <meta>
    <id>15510</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Kunst gaat voor kracht</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Const gaet voor cracht,</l>
        <l id="s1:l2">lijc d' ouders ons scholieren;</l>
        <l id="s1:l3">steld u nu op, die ryden noyt began;</l>
        <l id="s1:l4">toogt vroom dijn vacht</l>
        <l id="s1:l5">ende opent tsLeeus bannieren,</l>
        <l id="s1:l6">let op tvirtuyt, ons welvaert hangter an.</l>
        <l id="s1:l7">Elck edel man</l>
        <l id="s1:l8">int vechten valt zeer coene;</l>
        <l id="s1:l9">int groene recht dijn tenten gent.</l>
        <l id="s1:l10">Maect u bekent int Vrancs convent,</l>
        <l id="s1:l11">daer is profijt te doene.</l>
      </lg>
      <lg id="s2" type="stanza">
        <l id="s2:l1">Marchierd gheras,</l>
        <l id="s2:l2">verbeidt noch tijt noch huere:</l>
        <l id="s2:l3">Godt gheeft u weder puer naer weynschen kies.</l>
        <l id="s2:l4">Tis nu rechts pas,</l>
        <l id="s2:l5">de vruchten zijn in schuere,</l>
        <l id="s2:l6">gheen landman crijght by u als nu verlies:</l>
        <l id="s2:l7">Gods vriend Andries</l>
        <l id="s2:l8">staet u wel te bevroene,</l>
        <l id="s2:l9">te spoene pooght, hoept goeden hent.</l>
        <l id="s2:l10">Maeckt u bekent int Vrancs convent,</l>
        <l id="s2:l11">daer is profijt te doene.</l>
      </lg>
      <lg id="s3" type="stanza">
        <l id="s3:l1">Spijt ende orgueil</l>
        <l id="s3:l2">laet op de Lely commen:</l>
        <l id="s3:l3">den Inghelsman steket al omme in tvier</l>
        <l id="s3:l4">boven Monstrueil,</l>
        <l id="s3:l5">voort al dees zye der Sommen,</l>
        <l id="s3:l6">mids Terowaen, t' roofhuys voor ons onghier,</l>
        <l id="s3:l7">blijft int dangier,</l>
        <l id="s3:l8">als nu zijnd' in seysoene,</l>
        <l id="s3:l9">te goene dy ketst ende rent.</l>
        <l id="s3:l10">Maeckt u bekent int Vrancs convent,</l>
        <l id="s3:l11">daer is profijt te doene.</l>
      </lg>
      <lg id="s4" type="stanza">
        <l id="s4:l1">Sluert niet hier op,</l>
        <l id="s4:l2">die zijt van sKeysers soorte,</l>
        <l id="s4:l3">trect altijt voort als vindy wederstoot;</l>
        <l id="s4:l4">biedt fray den crop</l>
        <l id="s4:l5">tot Parijs voor die poorte,</l>
        <l id="s4:l6">met eeren blijfdy voor den Keyser doot:</l>
        <l id="s4:l7">vreest gheenen noot,</l>
        <l id="s4:l8">maer wacht veur Ghuweloene,</l>
        <l id="s4:l9">voor noene, is tfaict meest excellent.</l>
        <l id="s4:l10">Maeckt u bekent int Vrancs convent,</l>
        <l id="s4:l11">daer is profijt te doene.</l>
      </lg>
      <lg id="s5" type="stanza">
        <l id="s5:l1">D' hooghste van al,</l>
        <l id="s5:l2">als Prince boven princen,</l>
        <l id="s5:l3">diet al regiert, en weet al goet en quaet,</l>
        <l id="s5:l4">kent elcs gheval</l>
        <l id="s5:l5">in steden en provincen:</l>
        <l id="s5:l6">dies zal hy u, mits goet recht, gheven raet.</l>
        <l id="s5:l7">Sonder verlaet</l>
        <l id="s5:l8">is goet recht wel te doene,</l>
        <l id="s5:l9">te bemoene, pijnt zulck accident.</l>
        <l id="s5:l10">Maeckt u bekent int Vrancs convent,</l>
        <l id="s5:l11">daer is conquest te doene.</l>
      </lg>
    </lg>
  </text>
</song>
