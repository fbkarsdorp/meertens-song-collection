<?xml version='1.0' encoding='utf-8' standalone='yes'?>
<song>
  <meta>
    <id>189148</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Van Helena</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Een oorlog liedt aenhoort,</l>
        <l id="s1:l2">Dat ick u singhen sal,</l>
        <l id="s1:l3">V vermanende voort,</l>
        <l id="s1:l4">Te gaen op den wech smal,</l>
        <l id="s1:l5">Om den ghenaden tijt,</l>
        <l id="s1:l6">Seer costelijck beseven,</l>
        <l id="s1:l7">Versuymelijck niet quijt,</l>
        <l id="s1:l8">Te worden in dit leven.</l>
      </lg>
      <lg id="s2" type="stanza">
        <l id="s2:l1">Levendich na den gheest</l>
        <l id="s2:l2">Wedergheboren zijn,</l>
        <l id="s2:l3">Moeten wy aldereerst,</l>
        <l id="s2:l4">Worden op dit termijn,</l>
        <l id="s2:l5">Want niemant sonder dat</l>
        <l id="s2:l6">En sal Gods rijck beerven,</l>
        <l id="s2:l7">Willen wy in de stadt,</l>
        <l id="s2:l8">S'vleesche lust moeten wy sterven,</l>
      </lg>
      <lg id="s3" type="stanza">
        <l id="s3:l1">Sterven s'vleeschs lust quaet,</l>
        <l id="s3:l2">En verrijsen oprecht,</l>
        <l id="s3:l3">Als een Goddelijck saet,</l>
        <l id="s3:l4">In een goet leven slecht,</l>
        <l id="s3:l5">So moet een Christen kint,</l>
        <l id="s3:l6">Als sijn Vader ghepresen,</l>
        <l id="s3:l7">Gheaert ende ghesint</l>
        <l id="s3:l8">In alle dinghen wesen.</l>
      </lg>
      <lg id="s4" type="stanza">
        <l id="s4:l1">Ten mach ons baten niet,</l>
        <l id="s4:l2">Dat wy dus zijn ghenaemt,</l>
        <l id="s4:l3">Als van ons yet gheschiet,</l>
        <l id="s4:l4">Anders dan het betaemt,</l>
        <l id="s4:l5">Daerom laet ons voldoen,</l>
        <l id="s4:l6">Onsen name ten sijne,</l>
        <l id="s4:l7">Dat wy na dit saysoen,</l>
        <l id="s4:l8">Niet en comen in pijne,</l>
      </lg>
      <lg id="s5" type="stanza">
        <l id="s5:l1">Laet ons altijt voortaen,</l>
        <l id="s5:l2">Ghedachtich sijn, waerom</l>
        <l id="s5:l3">Dat wy ghenaemt sijn, van</l>
        <l id="s5:l4">Het vrye Christendom,</l>
        <l id="s5:l5">Broeders en susters goet,</l>
        <l id="s5:l6">Met noch namen seer schoone,</l>
        <l id="s5:l7">Vruchtbaer wijnrancken soet,</l>
        <l id="s5:l8">Houdt der aerden ydoone.</l>
      </lg>
      <lg id="s6" type="stanza">
        <l id="s6:l1">Aen u mijn vrienden lief,</l>
        <l id="s6:l2">Schinck ick dit liet present,</l>
        <l id="s6:l3">Als een memory brief,</l>
        <l id="s6:l4">Om te maken bekent,</l>
        <l id="s6:l5">Hoe dat mijn hope staet,</l>
        <l id="s6:l6">By u noch te vermeyden,</l>
        <l id="s6:l7">Daer niemant door sijn daet,</l>
        <l id="s6:l8">Oorsaeck en wert tot scheyden.</l>
      </lg>
      <lg id="s7" type="stanza">
        <l id="s7:l1">Nadien alle ding nu</l>
        <l id="s7:l2">Heeft sijnen tijt, doorlijt,</l>
        <l id="s7:l3">Daerom vermaen ick u,</l>
        <l id="s7:l4">In hopen zijt verblijt,</l>
        <l id="s7:l5">Wy sullen noch hier naer,</l>
        <l id="s7:l6">Weder by een versamen,</l>
        <l id="s7:l7">Daer gheen scheyden wert swaer</l>
        <l id="s7:l8">Int eeuwich leven, Amen.</l>
      </lg>
      <lg id="s8" type="stanza">
        <l id="s8:l1">Ten laetsten en vergheet</l>
        <l id="s8:l2">Ons niet, nadien dat ghy</l>
        <l id="s8:l3">Van ons eensdeels wel weet,</l>
        <l id="s8:l4">Ons goet ghemoet tot dy,</l>
        <l id="s8:l5">Oorlof ick segh adieu,</l>
        <l id="s8:l6">God die wil u bewaren,</l>
        <l id="s8:l7">Tot dat wy op een nieu</l>
        <l id="s8:l8">Weder by een vergaren.</l>
      </lg>
    </lg>
  </text>
</song>
