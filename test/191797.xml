<?xml version='1.0' encoding='utf-8' standalone='yes'?>
<song>
  <meta>
    <id>191797</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>Dies est laetitiae in ortu regali</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">WEest willecom in desen tijdt</l>
        <l id="s1:l2">Ghy sent-bode des Heeren</l>
        <l id="s1:l3">Dat ghy tot ons ghecomen zijt,</l>
        <l id="s1:l4">Doet ons vreuchde vermeeren,</l>
        <l id="s1:l5">Te recht seydt de Schriftuer met schijn,</l>
        <l id="s1:l6">Dat die voeten lieffelijck syn,</l>
        <l id="s1:l7">Van haer die comen spoedich,</l>
        <l id="s1:l8">Over die berghen bequaem,</l>
        <l id="s1:l9">Vrede Preken aenghenaem,</l>
        <l id="s1:l10">Heerlijck ende goedich.</l>
      </lg>
      <lg id="s2" type="stanza">
        <l id="s2:l1">Die ons vercondigen het goet,</l>
        <l id="s2:l2">Die salicheyt verbreyden,</l>
        <l id="s2:l3">Die ons toecomt door Christum soet,</l>
        <l id="s2:l4">Die 't heyl ons ginck bereyden,</l>
        <l id="s2:l5">Deed ons cont maken syne cracht</l>
        <l id="s2:l6">Dat hy syn Vyandt- nam zijn macht,</l>
        <l id="s2:l7">En eeuwich sal regneren,</l>
        <l id="s2:l8">Als een Coninck, die oock sal,</l>
        <l id="s2:l9">Met syn seer lieffelijck ghetal,</l>
        <l id="s2:l10">Heerlijck triumpheren.</l>
      </lg>
      <lg id="s3" type="stanza">
        <l id="s3:l1">V bootschap moet worden vruchtbaer</l>
        <l id="s3:l2">Door den zeghen des Heeren,</l>
        <l id="s3:l3">Dat wy t'samen de goede maer</l>
        <l id="s3:l4">Aen-nemen met begeeren,</l>
        <l id="s3:l5">En ons daer in verblijden seer,</l>
        <l id="s3:l6">En onsen tijt nae Gods begeer,</l>
        <l id="s3:l7">Soecken soo door te bringhen,</l>
        <l id="s3:l8">Dat synen naem worde ge-eert,</l>
        <l id="s3:l9">En syn Rijck altijt vermeert,</l>
        <l id="s3:l10">Amen wy nu singhen.</l>
      </lg>
    </lg>
  </text>
</song>
