<?xml version='1.0' encoding='utf-8' standalone='yes'?>
<song>
  <meta>
    <id>16296</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>De wereld hield mij in haar gewoud</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Ghegroet so si die maghet soet,</l>
        <l id="s1:l2">daer God wt nam vleis ende bloet</l>
        <l id="s1:l3">al op den dach van heden;</l>
        <l id="s1:l4">si heeft ghebaert een kindekijn</l>
        <l id="s1:l5">al sonder we of sonder pijn,</l>
        <l id="s1:l6">dat teder was van leden.</l>
      </lg>
      <lg id="s2" type="stanza">
        <l id="s2:l1">Si leid hem in een cribbekijn,</l>
        <l id="s2:l2">men sach sijn naecte ribbekijn,</l>
        <l id="s2:l3">dat dexel was seer dynne;</l>
        <l id="s2:l4">van coude so weende dat kindekijn;</l>
        <l id="s2:l5">doe sprac die lieve moeder sijn:</l>
        <l id="s2:l6">‘nu sus, wel lieve mynne.’</l>
      </lg>
      <lg id="s3" type="stanza">
        <l id="s3:l1">Een os ende oec een eselkijn</l>
        <l id="s3:l2">verwermden den kinde die leden sijn,</l>
        <l id="s3:l3">die aen der cribben stonden;</l>
        <l id="s3:l4">het was daer cout int huysekijn,</l>
        <l id="s3:l5">daer was noch roc noch hemdekijn;</l>
        <l id="s3:l6">in doexkens wert gewonden.</l>
      </lg>
      <lg id="s4" type="stanza">
        <l id="s4:l1">Die hardekens op die velden laghen;</l>
        <l id="s4:l2">een grote claerheit dat si saghen,</l>
        <l id="s4:l3">des waren si in vare;</l>
        <l id="s4:l4">die engel Gods die quam tot hem</l>
        <l id="s4:l5">ende seide, dat in Bethleem</l>
        <l id="s4:l6">een soen gheboren ware.</l>
      </lg>
      <lg id="s5" type="stanza">
        <l id="s5:l1">‘Ghi, hardekens, weest doch niet vervaert,</l>
        <l id="s5:l2">gaet haestelic te Bethleem waert</l>
        <l id="s5:l3">daer is een kint gheboren,</l>
        <l id="s5:l4">ia, sonder we of sonder pijn,</l>
        <l id="s5:l5">dat onser alder Heer sal sijn,</l>
        <l id="s5:l6">daertoe is hi vercoren.’</l>
      </lg>
      <lg id="s6" type="stanza">
        <l id="s6:l1">Die hardekens ghinghen al te samen</l>
        <l id="s6:l2">so lang dat si te Bethleem quamen,</l>
        <l id="s6:l3">daer si dat kindeken vonden;</l>
        <l id="s6:l4">si songen, si sprongen, si waren blij,</l>
        <l id="s6:l5">si wiechden dat kint mit melodij,</l>
        <l id="s6:l6">si custent voer sine monde.</l>
      </lg>
      <lg id="s7" type="stanza">
        <l id="s7:l1">Nu laet ons allen mit herten reyn</l>
        <l id="s7:l2">gaen loven dat soete kindekijn</l>
        <l id="s7:l3">ende bidden hem nersteliken,</l>
        <l id="s7:l4">dat hi ons onderstant wil sijn</l>
        <l id="s7:l5">ende hoeden ons voer die helsche pijn</l>
        <l id="s7:l6">ende brenghen ons in sijn rike.</l>
      </lg>
    </lg>
  </text>
</song>
