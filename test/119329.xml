<?xml version='1.0' encoding='utf-8' standalone='yes'?>
<song>
  <meta>
    <id>119329</id>
    <date>
      <year-start>1709</year-start>
      <year-end>1709</year-end>
    </date>
    <location>
      <orginal-name>utrecht</orginal-name>
      <standard-name>Utrecht, The Netherlands</standard-name>
      <coordinates>
        <lon>52.0949753</lon>
        <lat>5.109708</lat>
      </coordinates>
    </location>
    <tags>
      <tag standard-name="klaaglied" translation="lamentation">klaaglied</tag>
    </tags>
    <melody>Psalm 051 Datheen</melody>
    <categories>
      <category translation="emotions">emoties</category>
    </categories>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">HOe zit uw BRUID bemorst met puin en bloed,</l>
        <l id="s1:l2">En in een zee van traanen als gedompelt,</l>
        <l id="s1:l3">Heer JESU! wijl z' alom word overrompelt,</l>
        <l id="s1:l4">En tegens haar des vyands wrevel woed!</l>
        <l id="s1:l5">Wat smert is doch aan haare smert gelijk,</l>
        <l id="s1:l6">Waar in Gy haar zo diep hebt ingewikkelt,</l>
        <l id="s1:l7">Dat nauw voor haar is ergens heul of wijk?</l>
        <l id="s1:l8">Die Leli is van Doornen gantsch doorprikkelt.</l>
      </lg>
      <lg id="s2" type="stanza">
        <l id="s2:l1">De Hel-leeuw brult, den Antichrist die raast:</l>
        <l id="s2:l2">Geweld en list word zamen ingespannen,</l>
        <l id="s2:l3">Om, Heer, uw Kerk van d'aarde te verbannen;</l>
        <l id="s2:l4">Waar tegens men steeds moord en dreiging blaast.</l>
        <l id="s2:l5">O Heer, behoud! Behoud ons: wy vergaan.</l>
        <l id="s2:l6">Uw Scheepje word bedoven van de golven.</l>
        <l id="s2:l7">Red Gy ons niet, dan is 't met ons gedaan:</l>
        <l id="s2:l8">Uw Schaapen zijn in 't midden van de Wolven.</l>
      </lg>
      <lg id="s3" type="stanza">
        <l id="s3:l1">Hoe komt dat Gy, ô VADER, dus verdraagt</l>
        <l id="s3:l2">Dat 't Slangen-zaad uw Kind'ren zal bestrijden?</l>
        <l id="s3:l3">Kont Gy die hoon en ramp, ô JESU, lijden,</l>
        <l id="s3:l4">Waar meê men uw geliefde Leden plaagt?</l>
        <l id="s3:l5">Hoe duld Gy dat men dus uw Tempels schend,</l>
        <l id="s3:l6">O HEIL'GE GEEST, en die zo boos verkettert?</l>
        <l id="s3:l7">Hoe komt dat Gy geen Hemels wraak-vuur zend,</l>
        <l id="s3:l8">En dat G' hen met uw Donder niet verplettert?</l>
      </lg>
      <lg id="s4" type="stanza">
        <l id="s4:l1">'t Is waar, 't is tijd dat 't oordeel eerst begint</l>
        <l id="s4:l2">Zelf van uw Huis; dat wy dien Beker dronken</l>
        <l id="s4:l3">Ons van uw hand gemengt en ingeschonken.</l>
        <l id="s4:l4">Gy tuchtigt eerst hen die Gy meest bemint.</l>
        <l id="s4:l5">De misdaad van uw volk klom Hemel-hoog:</l>
        <l id="s4:l6">Ondankbaarheid quam u tot wraake tergen.</l>
        <l id="s4:l7">Zoud Gy dat zien met uw door-zuiver oog,</l>
        <l id="s4:l8">En voor dat quaad uw aanschijn niet verbergen?</l>
      </lg>
      <lg id="s5" type="stanza">
        <l id="s5:l1">Vergeev de schuld doch aan uw eigen Volk,</l>
        <l id="s5:l2">Werp z' in de Zee van uw barmhertigheden</l>
        <l id="s5:l3">Voor eeuwiglijk, en doet ons overtreden</l>
        <l id="s5:l4">Verdwijnen als een dunne nevel wolk.</l>
        <l id="s5:l5">Heer JESU, laat uw Voorspraak en uw Bloed</l>
        <l id="s5:l6">Voor 's Vaders Throon doch strekken tot ons voordeel:</l>
        <l id="s5:l7">Gy hebt doch voor uw Eigendom geboet,</l>
        <l id="s5:l8">En dat verlost van vloek en eeuwig oordeel.</l>
      </lg>
      <lg id="s6" type="stanza">
        <l id="s6:l1">Toon doch, ô Heer, dat Gy als Koning heerst;</l>
        <l id="s6:l2">Spijt al die U vyandig zijn en haaten:</l>
        <l id="s6:l3">En dat Gy nooit uw Kerk en zult verlaaten,</l>
        <l id="s6:l4">Nu is het tijd, nu prangt de nood op 't zeerst'.</l>
        <l id="s6:l5">Waak op, ontbloot den arm van uwe kracht,</l>
        <l id="s6:l6">En wilt daar door de Helle-poorten breeken.</l>
        <l id="s6:l7">Vergeefs is dan, haar loosheid en haar macht,</l>
        <l id="s6:l8">Als 't U maar lust een enkel woord te spreeken.</l>
      </lg>
      <lg id="s7" type="stanza">
        <l id="s7:l1">Of wil Gy dat der Martelaaren bloed,</l>
        <l id="s7:l2">Gelijk wel meer, voor 't zaad der Kerk zal strekken?</l>
        <l id="s7:l3">Lust U daar door uw Kind'ren op te wekken</l>
        <l id="s7:l4">Tot oeff'ning van hun deugden? Vind Gy goed</l>
        <l id="s7:l5">Dat deze smelt-kroes hen ter toetz' eens zett';</l>
        <l id="s7:l6">Op dat het blijk' hoe goud en schuim verschillen?</l>
        <l id="s7:l7">Wilt Gy uw Kerk dus zuiv'ren van haar smett'?</l>
        <l id="s7:l8">Hier zijn wy: ons geschiede naar uw wille.</l>
      </lg>
      <lg id="s8" type="stanza">
        <l id="s8:l1">Maar onderwijl, zo lang uw hand dus slaat,</l>
        <l id="s8:l2">Geev dat wy nooit bezwijken door die rampen;</l>
        <l id="s8:l3">Maar 's Heeren strijd ten eind toe dapper kampen:</l>
        <l id="s8:l4">Vermits Gy zelf in 't Heir-spits voor ons gaat.</l>
        <l id="s8:l5">Voorzie ons, Heer, van 't hooft tot aan de voet,</l>
        <l id="s8:l6">Met 't Harnas Gods, waar door men stand kan houden.</l>
        <l id="s8:l7">Maak ons getrouw, tot 't storten van ons bloed:</l>
        <l id="s8:l8">En schoon wy 't al om U verliezen zouden.</l>
      </lg>
      <lg id="s9" type="stanza">
        <l id="s9:l1">Laat dan ook eens 't bloeddorstig bitter rot:</l>
        <l id="s9:l2">'t Geen dus uw Kerk en Waarheid wil verdelgen,</l>
        <l id="s9:l3">Den droessem van uw Zwijmel-beker zwelgen.</l>
        <l id="s9:l4">Toon dat Gy zijt en blijft de zelve God.</l>
        <l id="s9:l5">Dat eischt 't herstel van uw geschonden eer'.</l>
        <l id="s9:l6">Laat ons den val van Babel haast aanschouwen,</l>
        <l id="s9:l7">Tot onze vreugd: en wilt van nu af weêr</l>
        <l id="s9:l8">De muuren van Jerusalem herbouwen.</l>
      </lg>
    </lg>
  </text>
</song>
