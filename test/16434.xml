<?xml version='1.0' encoding='utf-8' standalone='yes'?>
<song>
  <meta>
    <id>16434</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Puer nobis nascitur</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Had ick vloghelen als een arent grijs,</l>
        <l id="s1:l2">ick soude so hooghe vlieghen</l>
        <l id="s1:l3">daer boven, in dat schoon paradijs,</l>
        <l id="s1:l4">tot minen soeten lieve.</l>
      </lg>
      <lg id="s2" type="stanza">
        <l id="s2:l1">Dan soude ick segghen: vader mijn,</l>
        <l id="s2:l2">wanneer suldi mi halen</l>
        <l id="s2:l3">wt dese allende op aertrijck</l>
        <l id="s2:l4">in uwer hoochster salen?</l>
      </lg>
      <lg id="s3" type="stanza">
        <l id="s3:l1">Waer is die dochter van Syon?</l>
        <l id="s3:l2">ick wilse vrolijck maken,</l>
        <l id="s3:l3">ick wil haer eene boetscap doen</l>
        <l id="s3:l4">van also hooghen saken.</l>
      </lg>
      <lg id="s4" type="stanza">
        <l id="s4:l1">Die hoochste inder minnen</l>
        <l id="s4:l2">dat is Iesus, Marien soon,</l>
        <l id="s4:l3">God laet ons hem ghewinnen</l>
        <l id="s4:l4">daer boven inden throon.</l>
      </lg>
      <lg id="s5" type="stanza">
        <l id="s5:l1">Dat hemelrijc ende aertrijck</l>
        <l id="s5:l2">noyt man en conde ghebruyken,</l>
        <l id="s5:l3">dat sal een suyver maget reyn</l>
        <l id="s5:l4">in haren lichaem besluyten.</l>
      </lg>
      <lg id="s6" type="stanza">
        <l id="s6:l1">Die duysternisse is ons verclaert,</l>
        <l id="s6:l2">dat licht is op gheresen;</l>
        <l id="s6:l3">een maghet heeft een kint ghebaert,</l>
        <l id="s6:l4">dat mach wel wonder wesen.</l>
      </lg>
      <lg id="s7" type="stanza">
        <l id="s7:l1">Dat kint was teeder ende cranc,</l>
        <l id="s7:l2">een maghet moestet voeden;</l>
        <l id="s7:l3">tis recht, dat wi hem weten danc</l>
        <l id="s7:l4">van sijnder groter armoeden.</l>
      </lg>
      <lg id="s8" type="stanza">
        <l id="s8:l1">Heer Iesu Crist, wat hebt ghi ghemeent,</l>
        <l id="s8:l2">wij soudent u gaerne vragen,</l>
        <l id="s8:l3">dat ghi hier dus ligt en weent?</l>
        <l id="s8:l4">Ghi sijt so ionck van daghen.</l>
      </lg>
      <lg id="s9" type="stanza">
        <l id="s9:l1">Dat dus viel ende was ongereet,</l>
        <l id="s9:l2">dat moghen wi nu gebruyken;</l>
        <l id="s9:l3">dat Adam inden appel beet,</l>
        <l id="s9:l4">dat dede den hemel sluyten.</l>
      </lg>
      <lg id="s10" type="stanza">
        <l id="s10:l1">O moeder Gods van hemelrijc,</l>
        <l id="s10:l2">coninginne in shemels throne,</l>
        <l id="s10:l3">bidt voer ons allen innichlijc</l>
        <l id="s10:l4">uwen alder liefsten sone.</l>
      </lg>
      <lg id="s11" type="stanza">
        <l id="s11:l1">Dat wij daer boven moeten,</l>
        <l id="s11:l2">daer die engelen vrolijc singen,</l>
        <l id="s11:l3">u ende u lief kint groeten,</l>
        <l id="s11:l4">dat wil ons God ghehinghen.</l>
      </lg>
      <lg id="s12" type="stanza">
        <l id="s12:l1">Hed ic die vlogelen eyns aren grijs,</l>
        <l id="s12:l2">ich suld so hoge vleigen</l>
        <l id="s12:l3">dar boven int dat paradijs</l>
        <l id="s12:l4">tzo myme suessen lieven.</l>
      </lg>
      <lg id="s13" type="stanza">
        <l id="s13:l1">Dan sulde ich sagen: Vader myn,</l>
        <l id="s13:l2">wanneir sulde ir mych halen</l>
        <l id="s13:l3">wss desem ellenden ertrych up</l>
        <l id="s13:l4">in uren hoesten salen?</l>
      </lg>
      <lg id="s14" type="stanza">
        <l id="s14:l1">Wair is die dochter van Syon?</l>
        <l id="s14:l2">Ich wil sy vroelich machen,</l>
        <l id="s14:l3">ich wil ir eyn boetschaff doen</l>
        <l id="s14:l4">van also hoegen sachen.</l>
      </lg>
      <lg id="s15" type="stanza">
        <l id="s15:l1">Der hoechste in der mynnen</l>
        <l id="s15:l2">dat is Jhesus Marien son,</l>
        <l id="s15:l3">got laess den ons gewynnen</l>
        <l id="s15:l4">hie boven in den throene.</l>
      </lg>
      <lg id="s16" type="stanza">
        <l id="s16:l1">Dat hemelrich int ertrich</l>
        <l id="s16:l2">neman en coenst gebruchen,</l>
        <l id="s16:l3">dat sal eyn suver maget reyne</l>
        <l id="s16:l4">in eren licham sluyssen.</l>
      </lg>
      <lg id="s17" type="stanza">
        <l id="s17:l1">Die donckernisse is ons verclairt,</l>
        <l id="s17:l2">dat licht is ons gebleven,</l>
        <l id="s17:l3">eyn maget hait eyn kynt gebeirt,</l>
        <l id="s17:l4">dat mach wail wonder wesen.</l>
      </lg>
      <lg id="s18" type="stanza">
        <l id="s18:l1">Dat kynt was teder int kranck,</l>
        <l id="s18:l2">eyn maget moist it voeden;</l>
        <l id="s18:l3">it is recht, dat wir eme wyssen danck</l>
        <l id="s18:l4">van synre groissen oitmoeden.</l>
      </lg>
      <lg id="s19" type="stanza">
        <l id="s19:l1">Her Jhesus Kerst, wat hait ir gemynt,</l>
        <l id="s19:l2">wir sulden uch gern vragen,</l>
        <l id="s19:l3">dat ir hie sus licht ind weynt?</l>
        <l id="s19:l4">Ir syt so ionck van dagen.</l>
      </lg>
      <lg id="s20" type="stanza">
        <l id="s20:l1">Dat ons wilen was ongereit,</l>
        <l id="s20:l2">dat moegen wir nu gebruchen;</l>
        <l id="s20:l3">dat Adam in den apel beiss,</l>
        <l id="s20:l4">dat dede den hemel sluyssen.</l>
      </lg>
      <lg id="s21" type="stanza">
        <l id="s21:l1">Maria moder van hemelrich,</l>
        <l id="s21:l2">conynck in den throene,</l>
        <l id="s21:l3">bid vur ons allen ynnenclich</l>
        <l id="s21:l4">Marien eren soene.</l>
      </lg>
      <lg id="s22" type="stanza">
        <l id="s22:l1">Dat wir dar boven moessen,</l>
        <l id="s22:l2">dair de engelen vroelich syngen,</l>
        <l id="s22:l3">uch ind ur kynt gruessen,</l>
        <l id="s22:l4">dat wil ons got gehengen. Amen.</l>
      </lg>
    </lg>
  </text>
</song>
