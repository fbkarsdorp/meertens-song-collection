<?xml version='1.0' encoding='utf-8' standalone='yes'?>
<song>
  <meta>
    <id>192762</id>
    <date>
      <year-start>1625</year-start>
      <year-end>1625</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>Kom dood tot mij ras uw gang</melody>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">AENhoort ghy alderliefste mijn</l>
        <l id="s1:l2">Hoe wee dede het scheyden, Doe ghy tsamen</l>
        <l id="s1:l3">op dat termijn Ons lieflijck ginckt gheleyden,</l>
        <l id="s1:l4">Die liefde groot, brocht ons de noot,</l>
        <l id="s1:l5">Maer troost wy noch verbeyden.</l>
      </lg>
      <lg id="s2" type="stanza">
        <l id="s2:l1">Die liefde laet so vyerich zijn,</l>
        <l id="s2:l2">Och mocht sy by u blyven Met rechten wesen,</l>
        <l id="s2:l3">niet uyt schijn, Laetse in u beclyven,</l>
        <l id="s2:l4">Sy is den bandt, in alle landt,</l>
        <l id="s2:l5">By Mannen ende Wyven.</l>
      </lg>
      <lg id="s3" type="stanza">
        <l id="s3:l1">BEMINDE het was my een vreucht</l>
        <l id="s3:l2">Doe ick hebbe vernomen, Een reden die my</l>
        <l id="s3:l3">noch wel heucht, Wt uwen mondt gecomen,</l>
        <l id="s3:l4">Dat ghy gherust // noch haddet lust</l>
        <l id="s3:l5">Te zijn als vruchtbaer Bomen.</l>
      </lg>
      <lg id="s4" type="stanza">
        <l id="s4:l1">LIEVE kinders, so sprack den mondt,</l>
        <l id="s4:l2">Dat ghy noch waert gheneghen, Te dienen</l>
        <l id="s4:l3">Godt van herten grondt, Met lust in al sijn</l>
        <l id="s4:l4">wegen, Altijt te gaen // naer Schrifts vermaen,</l>
        <l id="s4:l5">Ghelijck de vrome pleghen.</l>
      </lg>
      <lg id="s5" type="stanza">
        <l id="s5:l1">SVSTERS als ick die reden goet,</l>
        <l id="s5:l2">Also hebbe verstanden, Danckte ick Godt in</l>
        <l id="s5:l3">mijn ghemoet, Met ghevoudenen handen,</l>
        <l id="s5:l4">Dat ick noch vondt // tot dier stondt,</l>
        <l id="s5:l5">Gods vrees en dese landen.</l>
      </lg>
      <lg id="s6" type="stanza">
        <l id="s6:l1">Aenstichtelijck heel onbekent,</l>
        <l id="s6:l2">Waert ghy ons naer het wesen, Maer eenich</l>
        <l id="s6:l3">in den geeste jent, Als Kinder Gods gespresen,</l>
        <l id="s6:l4">Drom gaeft ghy net // ons onbelet,</l>
        <l id="s6:l5">Het recht teecken van desen.</l>
      </lg>
      <lg id="s7" type="stanza">
        <l id="s7:l1">En ginckt ons kussen op dat pas</l>
        <l id="s7:l2">Ia met den Kus des Vreden, En der liefden</l>
        <l id="s7:l3">die vyerich was, Met Christelijcken zeden,</l>
        <l id="s7:l4">Het welcke wy // van herten bly,</l>
        <l id="s7:l5">Met vreuchden oock soo deden.</l>
      </lg>
      <lg id="s8" type="stanza">
        <l id="s8:l1">En hebben u de rechte handt</l>
        <l id="s8:l2">So willich oock ghegeven, Wt liefde, die ons</l>
        <l id="s8:l3">'therte brandt, Laet ons nu in dit leven</l>
        <l id="s8:l4">Altijdt naar vre // en liefde me,</l>
        <l id="s8:l5">Staen met vreesen en beven.</l>
      </lg>
      <lg id="s9" type="stanza">
        <l id="s9:l1">MOLesteert malcanderen niet</l>
        <l id="s9:l2">Om tijdelijcke dinghen, Al dat u de liefde</l>
        <l id="s9:l3">ghebiedt, Wilt neerstelijck volbringhen,</l>
        <l id="s9:l4">Vleesch ende bloet // en denckt geen goet</l>
        <l id="s9:l5">Wilt dat altijdt bedwinghen.</l>
      </lg>
      <lg id="s10" type="stanza">
        <l id="s10:l1">VAN herten die reden betracht,</l>
        <l id="s10:l2">Die ghy hoordet verclaren, Van ons wel in</l>
        <l id="s10:l3">de selve nacht, Doe wy vergadert waren,</l>
        <l id="s10:l4">Op dat ghy voort // door d'enghe poort</l>
        <l id="s10:l5">Meucht in den Hemel varen.</l>
      </lg>
      <lg id="s11" type="stanza">
        <l id="s11:l1">Laet ons malcanderen int ghebet</l>
        <l id="s11:l2">Tot Godt altijdt ghedincken, Dat hy ons</l>
        <l id="s11:l3">gheve met opset, Het vleesch en bloet te krincken,</l>
        <l id="s11:l4">Stercken ons meest, dat synen Gheest</l>
        <l id="s11:l5">Op ons mach vyerich sincken.</l>
      </lg>
      <lg id="s12" type="stanza">
        <l id="s12:l1">CLOeCK zijt altijdt als een serpent,</l>
        <l id="s12:l2">Dat moet ick u noch raden,</l>
        <l id="s12:l3">Des vyandts list en neemt geen ent,</l>
        <l id="s12:l4">Daerom wilt doch versmaden, 'sWerelts jolijt //</l>
        <l id="s12:l5">in desen tijt, Wandelt in 'sHeeren paden.</l>
      </lg>
      <lg id="s13" type="stanza">
        <l id="s13:l1">GESONDEN WT DER LIEFDEN aert,</l>
        <l id="s13:l2">Is dit Liedeken cleyne, O Liefste, blijft</l>
        <l id="s13:l3">doch onbeswaert, By Gods gemeente reyne,</l>
        <l id="s13:l4">Adieu, adieu, tot op een nieu,</l>
        <l id="s13:l5">Naer Godes wil alleyne.</l>
      </lg>
    </lg>
  </text>
</song>
