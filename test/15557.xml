<?xml version='1.0' encoding='utf-8' standalone='yes'?>
<song>
  <meta>
    <id>15557</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author></author></meta>
  <text>
    <lg type="song">
      <lg id="s1" type="stanza">
        <l id="s1:l1">Daar was een kind, ja een klein kind,</l>
        <l id="s1:l2">ja, een kind van zeven jaren;</l>
        <l id="s1:l3">en dat kind, dat zou daar spelen gaan,</l>
        <l id="s1:l4">waar zoo vele konijntjes waren.</l>
      </lg>
      <lg id="s2" type="stanza">
        <l id="s2:l1">En dat kind, dat had er een hondeken bij hem,</l>
        <l id="s2:l2">en het liet er dat hondeken loopen;</l>
        <l id="s2:l3">en het koos er het allerschoonste konijn,</l>
        <l id="s2:l4">dat er was in alle die hoopen.</l>
      </lg>
      <lg id="s3" type="stanza">
        <l id="s3:l1">Als Mijnheerken van Bruindergesteen dat vernam,</l>
        <l id="s3:l2">hij liet dat klein kind vangen,</l>
        <l id="s3:l3">en steken al op den grootsten boom,</l>
        <l id="s3:l4">die stond in zijne warande.</l>
      </lg>
      <lg id="s4" type="stanza">
        <l id="s4:l1">Als die moeder van dat kind vernam,</l>
        <l id="s4:l2">- dat was eene brave vrouwe -</l>
        <l id="s4:l3">dat haar klein kind gevangen was,</l>
        <l id="s4:l4">haar hertje brak van rouwe.</l>
      </lg>
      <lg id="s5" type="stanza">
        <l id="s5:l1">‘Mijnheerken, Mijnheerken van Bruindergesteen,</l>
        <l id="s5:l2">wilt gij mijn klein kind niet geven?</l>
        <l id="s5:l3">het heeft er nog zeven gebroederkens thuis:</l>
        <l id="s5:l4">wilde z' hebben, ik zal ze u geven?’</l>
      </lg>
      <lg id="s6" type="stanza">
        <l id="s6:l1">- ‘Die zeven gebroeders en wil ik niet:</l>
        <l id="s6:l2">er zijn er vijve van papen,</l>
        <l id="s6:l3">daar zijn er maar twee onder 's hemels gebied,</l>
        <l id="s6:l4">die onder de zonne slapen.’</l>
      </lg>
      <lg id="s7" type="stanza">
        <l id="s7:l1">- ‘Mijnheerken, Mijnheerken van Bruindergesteen,</l>
        <l id="s7:l2">wilt gij mijn klein kind niet geven?</l>
        <l id="s7:l3">Het heeft er nog zeven gezusterkens thuis:</l>
        <l id="s7:l4">wilde z' hebben, ik zal ze u geven?’</l>
      </lg>
      <lg id="s8" type="stanza">
        <l id="s8:l1">- ‘Die zeven gezusters en wil ik niet,</l>
        <l id="s8:l2">er zijn er vijve van nonnen:</l>
        <l id="s8:l3">daar zijn er maar twee onder 's hemels gebied,</l>
        <l id="s8:l4">die wonen onder de zonne.’</l>
      </lg>
      <lg id="s9" type="stanza">
        <l id="s9:l1">- ‘Mijnheerken, Mijnheerken van Bruindergesteen,</l>
        <l id="s9:l2">wilt ge mijn klein kind niet geven?</l>
        <l id="s9:l3">het heeft er nog zeven tonnen met rood goud:</l>
        <l id="s9:l4">wilde z' hebben, ik zal ze u geven?’</l>
      </lg>
      <lg id="s10" type="stanza">
        <l id="s10:l1">- ‘Die zeven tonnen en wil ik niet.</l>
        <l id="s10:l2">en uw klein kind, dat moet hangen,</l>
        <l id="s10:l3">en hangen al aan mijnen hoogsten boom,</l>
        <l id="s10:l4">die staat in mijne warande.’</l>
      </lg>
      <lg id="s11" type="stanza">
        <l id="s11:l1">- ‘Mijnheerken, Mijnheerken van Bruindergesteen,</l>
        <l id="s11:l2">en sluit er uw poorte niet vaste;</l>
        <l id="s11:l3">want morgen, eer dat de zon opstaat,</l>
        <l id="s11:l4">zal ik n zenden gasten.’</l>
      </lg>
      <lg id="s12" type="stanza">
        <l id="s12:l1">En dat kind, dat moest op de leere gaan,</l>
        <l id="s12:l2">en keek er zoo dikwijls alomme;</l>
        <l id="s12:l3">en 't zag er van verre, ja verre,</l>
        <l id="s12:l4">zijn broêrkens gereden kommen.</l>
      </lg>
      <lg id="s13" type="stanza">
        <l id="s13:l1">‘En haast u, mijn broêrkens, en haast u toch wat!</l>
        <l id="s13:l2">en geeft er uw paarden de sporen!</l>
        <l id="s13:l3">en hadt ge nog een half uurken langer gewacht,</l>
        <l id="s13:l4">mijn jong leventje, dat ware verloren ....’</l>
      </lg>
    </lg>
  </text>
</song>
