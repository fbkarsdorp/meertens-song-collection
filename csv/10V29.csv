recordid,songid_DBNL,jaar_eind,jaar_begin,bronid,rijmaccent,rijmgeslacht,rijmschema,strofeschema,strofeschema_plus,trefw_genre,aantal_strofe,verstal,text,melodienorm,plaats,filepath_DBNL
14227,_suu001suur02_0012,1508,1508.0,1000039,4444224,mmmmmmm,ABABBBB,4A 4B 4A 4B 2B 2B 4B,.4A   .4B   .4A    4B    2B=+  2B=+ 4B,"kerstlied
verhalend lied, geestelijk",30,5,"12.1.
NV laet ons singhen het is tijt
est puer natus hodie
die ons allen heeft verblijt
pro nostrorum crimine.
hodie hodie natus est rex glorie

12.2.
¶ Die vader inder eewicheit.
est puer natus hodie
al bider heiliger triniteyt
pro nostrorum crimine
$ hodie

12.3.
¶ Dat adam inden appel beet
est puer natus hodie
dat mach ons allen wesen leet
pro nostrorum crimine
$ hodie

12.4.
¶ Want al dat hier te voren
est puer natus hodie
moeste alle sijn verloren
pro nostrorum crimine
$ hodie

12.5.
¶ Die sone gods van hemelrijcke
est puer natus hodie
worde weder ons ghelijke
pro nostrorum crimine
$ hodie

12.6.
¶ Daer om is hi hier neder comen
est puer natus hodie
ende heeft ons menscheyt aengenomen.
pro nostrorum crimine
$ hodie

12.7.
¶ Tot eender maget altehant
est puer natus hodie
hi sinen enghel neder sant.
pro nostrorum crimine
$ hodie

12.8.
¶ God gruet v sprac die enghel saen
est puer natus hodie
ghi sijt vol gracien sonder waen
pro nostrorum crimme [crimine
$ hodie

12.9.
¶ Van gode doe ic v verstaen
est puer natus hodie
dat ghi den soon gods sult ontfaen
pro nostrorum crimme [crimine
$ hodie

12.10.
¶ Want hi v daer toe heeft vercoren
est puer natus hodie
dat hi van v wil sijn gheboren
pro nostrorum crimine
$ hodie

12.11.
¶ Als maria dat verstoet
est puer natus hodie
wert si veruaert in haren moet
pro nostrorum crimme [crimine
$ hodie

12.12.
¶ Met vresen sprac si den enghel an
est puer natus hodie
hoe mach dat sijn en kende noeyt man
pro nostrorum crimine
$ hodie

12.13.
¶ Die engel sprac haer aen mettien
est puer natus hodie
maria en wilt v niet ontsien
pro nostrorum crimine
$ hodie

12.14.
¶ Den heylighen geest suldi ontfaen
est puer natus hodie
met sijnder cracht suldi ontfaen
pro nostrorum crimine
$ hodie

12.15.
¶ In v sal groot wonder geschien
est puer natus hodie
van gode dat noeyt en was ghesien
pro nostrorum crimine
$ hodie

12.16.
¶ Noch nemmermeer en wort aenschij [aenschijn
est puer natus hodie
want ghi sult moeder ende maghet sijn
pro nostrorum crimine
$ hodie

12.17.
¶ Als maria dat verhoorde
est puer natus hodie
heer enghel sprack si na dinen woorden
pro nostrorum crimine
hodie

12.18.
¶ Gods wille moet in mi geschien.
est puer natus hodie
sijn deerne wil ic gaerne sijn
pro nostrorum crimine
$ hodie

12.19.
¶ Doen si dat sprac oetmoedelike
est puer natus hodie
ontfinc si god van hemelrike
pro nostrorum crimine
$ hodie

12.20.
¶ Sonder pijn en sonder vaer
est puer natus hodie
so ruste hi .ix. maent in haer
pro nostrorum crimine
$ hodie

12.21.
¶ Daer na wert hi van haer gheboren
est puer natus hodie
so die propheten hier te voren
pro nostrorum crimine
$ hodie

12.22.
¶ Inder nacht dat si ghelach
est puer natus hodie
van rouwe en was daer geen gewach
pro nostrorum crimine
$ hodie

12.23.
¶ Die engelen gods van hemelrijc
est puer natus hodie
die songen alle blidelijc
pro nostrorum crimine
$ hodie

12.24.
¶ Glorie inder eewicheyt
est puer natus hodie
al bider heiligher triniteyt
pro nostrorum crimine
$ hodie

12.25.
¶ Ende inder aerden mede
est puer natus hodie
si maecten menigen mensche vrede
pro nostrorum crimine
$ hodie

12.26.
¶ Want ons huyden gheboren es.
est puer natus hodie
god ende mensche sijt seker des.
pro nostrorum crimine
$ hodie

12.27.
¶ Die herdekens opten velde laghen
est puer natus hodie
een grote claerheyt datse saghen
pro nostrorum crimine
$ hodie

12.28.
¶ Met vreesen waren si beuaen
est puer natus hodie
die engelen quamen bi hem staen
pro nostrorum crimine
$ hodie

12.29.
¶ Ghi herden en wilt v niet veruaren
est puer natus hodie
van gode breng ic v een niemare
pro nostrorum crimine
$ hodie

12.30.
¶ Want het is een kint gheboren
est puer natus hodie
van eender maget wtuercoren
pro nostrorum crimine
$ hodie",Nu laat ons zingen het is tijd,Antwerpen,../../data/dbnl/_suu001suur02_01.xml
