<?xml version='1.0' encoding='utf-8' standalone='yes'?>
<song>
  <meta>
    <id>16861</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik heb gegeven hart en zin</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ich aen ghegheven hertze ende zin</l>
        <l id="s1:l2">an eene vrouwe goet;</l>
        <l id="s1:l3">hoe verre dat ic van haer bin</l>
        <l id="s1:l4">soe es mi in den moet.</l>
        <l id="s1:l5">Ten vruechden anich cranken spoet</l>
        <l id="s1:l6">of ic en zie haer lievelic scijn;</l>
        <l id="s1:l7">dan mach mir nicht verghessen zijn.</l>
      </lg>
      <lg id="s2" type="stanza">
        <l id="s2:l1">Liever boel ic nie ghewan,</l>
        <l id="s2:l2">no nemmermeer en sal;</l>
        <l id="s2:l3">eist dat soe mi der dueghet jan,</l>
        <l id="s2:l4">sone claghic gheen mesval.</l>
        <l id="s2:l5">Mijn hertkin es in vruechden al,</l>
        <l id="s2:l6">alsic aenzie de vrouwe mijn;</l>
        <l id="s2:l7">dan mach mi nicht vergessen zijn.</l>
      </lg>
      <lg id="s3" type="stanza">
        <l id="s3:l1">Hoe soudic dat ghelaten connen,</l>
        <l id="s3:l2">soe es so dueghdelijc;</l>
        <l id="s3:l3">met gansen wille willic haer jonnen,</l>
        <l id="s3:l4">soe maect mi vruechden rijc.</l>
        <l id="s3:l5">Nie en vandic haers ghelijc,</l>
        <l id="s3:l6">so goetlic es de vrouwe mijn;</l>
        <l id="s3:l7">dan mach mi nicht vergessen zijn.</l>
      </lg>
      <lg id="s4" type="stanza">
        <l id="s4:l1">Al haddic allen weinsch ghewolde,</l>
        <l id="s4:l2">sone gherdic nemmer bas,</l>
        <l id="s4:l3">dan ich haer eewich dienen solde;</l>
        <l id="s4:l4">want ich das nie vergas.</l>
        <l id="s4:l5">Vooral dat es of ye ghewas,</l>
        <l id="s4:l6">blivic in trauwen haer eighijn;</l>
        <l id="s4:l7">dan mach mi nicht verghessen zijn.</l>
      </lg>
    </lg>
  </text>
</song>
