<?xml version='1.0' encoding='utf-8' standalone='yes'?>
<song>
  <meta>
    <id>189099</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 117 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">So God niet self dat huys oprecht,</l>
        <l id="s1:l2">Te vergheefs is den arbeyt al</l>
        <l id="s1:l3">Des ghenes die dat bouwen sal</l>
        <l id="s1:l4">Dat waken is gaet niet end slecht:</l>
        <l id="s1:l5">So God na sijn vaderlijck aert,</l>
        <l id="s1:l6">De stadt niet self hoet en bewaert.</l>
      </lg>
      <lg id="s2" type="stanza">
        <l id="s2:l1">Het is vergheefs so vroech op staen,</l>
        <l id="s2:l2">End te waecken tot snacht seer spaet,</l>
        <l id="s2:l3">End spaerlijck t'eten in dien staet,</l>
        <l id="s2:l4">Sijn broot met sorghen swaer belaen,</l>
        <l id="s2:l5">Want God schier al slapende gheeft,</l>
        <l id="s2:l6">Sulcx den gheenen die hy lief heeft.</l>
      </lg>
      <lg id="s3" type="stanza">
        <l id="s3:l1">Als de mensch becomt een kint cleyn,</l>
        <l id="s3:l2">Om te erven sijn goet al tsaem,</l>
        <l id="s3:l3">Sulcx is Gods gave seer bequaem:</l>
        <l id="s3:l4">De vrucht des lichaems is alleyn,</l>
        <l id="s3:l5">Een vry gheschenck des Heeren goet,</l>
        <l id="s3:l6">Twelck hy sijnen kinderen doet.</l>
      </lg>
      <lg id="s4" type="stanza">
        <l id="s4:l1">Ghelijck als een Reuse met cracht</l>
        <l id="s4:l2">Na sijnen wille van hem schiet,</l>
        <l id="s4:l3">De pijlen snel daer men op siet,</l>
        <l id="s4:l4">So werden ons kindren gheacht</l>
        <l id="s4:l5">Als sy jonghe ghesellen sijn,</l>
        <l id="s4:l6">End sterck end groot gheworden zijn.</l>
      </lg>
      <lg id="s5" type="stanza">
        <l id="s5:l1">Wel hem die sijnen Koker groot,</l>
        <l id="s5:l2">Vol heeft van de pijlen vernaemt,</l>
        <l id="s5:l3">Die sal nemmermeer zijn beschaemt,</l>
        <l id="s5:l4">In teghenheyt noch in der noot:</l>
        <l id="s5:l5">Maer sijne vyanden hy sal</l>
        <l id="s5:l6">Ter schanden brenghen end ten val.</l>
      </lg>
    </lg>
  </text>
</song>
