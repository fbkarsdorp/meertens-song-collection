<?xml version='1.0' encoding='utf-8' standalone='yes'?>
<song>
  <meta>
    <id>160388</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Ik dank God u almachtig</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">MEt eenen kint amachtich,</l>
        <l id="s1:l2">Ginck onse lieve Heer,</l>
        <l id="s1:l3">Sijn jongers onderwijsen crachtich,</l>
        <l id="s1:l4">Sijn Goddelijcke leer,</l>
        <l id="s1:l5">Doen sy begheerden te weten</l>
        <l id="s1:l6">Wie in de grootste eer,</l>
        <l id="s1:l7">Van haer sou zijn gheseten,</l>
        <l id="s1:l8">In die Hemelsche secreten,</l>
        <l id="s1:l9">Hy sprack om haer te leeren,</l>
        <l id="s1:l10">Ick segghe u voorwaer,</l>
        <l id="s1:l11">Ten zy dat ghy u ommekeeren,</l>
        <l id="s1:l12">En wort als kinderen claer,</l>
        <l id="s1:l13">So en meuchdy niet gheraecken</l>
        <l id="s1:l14">Ten Hemel, droeve maer,</l>
        <l id="s1:l15">Maer die haer selfs versaeken,</l>
        <l id="s1:l16">Vernedert alst kint maecken,</l>
        <l id="s1:l17">Die is die meeste in s Hemels troon,</l>
        <l id="s1:l18">Wie dat nu maeckt sijn ganghen,</l>
        <l id="s1:l19">Sulck een kint te ontfanghen,</l>
        <l id="s1:l20">Na my verlanghen,</l>
        <l id="s1:l21">Die ontfangt mijn persoon.</l>
      </lg>
      <lg id="s2" type="stanza">
        <l id="s2:l1">Aldus die kinderen te volghen</l>
        <l id="s2:l2">Is niet ghemeent int quaet,</l>
        <l id="s2:l3">Noch hoepen toppen clammen vervolghen,</l>
        <l id="s2:l4">Noch die den anderen slaet,</l>
        <l id="s2:l5">Maer in een ootmoedich wesen,</l>
        <l id="s2:l6">Ghelijck Corinthen staet,</l>
        <l id="s2:l7">Also wy daer van desen</l>
        <l id="s2:l8">Eerste brief viertien lesen,</l>
        <l id="s2:l9">Lieve broeders en weest niet kinderen</l>
        <l id="s2:l10">In wijsheyt en verstant,</l>
        <l id="s2:l11">Maer alleen daert u mach hinderen,</l>
        <l id="s2:l12">Namelijck in boosheyt want,</l>
        <l id="s2:l13">Alle boose sal God verdomen,</l>
        <l id="s2:l14">En wijsense van cant,</l>
        <l id="s2:l15">Maer int verstant volcomen,</l>
        <l id="s2:l16">Sullen zijn aenghenomen,</l>
        <l id="s2:l17">O hoe lieflijck wort een kint beraen,</l>
        <l id="s2:l18">Het is God aenghename,</l>
        <l id="s2:l19">Al die leven bequame,</l>
        <l id="s2:l20">Met hem te same</l>
        <l id="s2:l21">Sullen Gods rijck ontfaen.</l>
      </lg>
      <lg id="s3" type="stanza">
        <l id="s3:l1">Recht heeft Moyses gheschreven</l>
        <l id="s3:l2">In Numeris viertien,</l>
        <l id="s3:l3">Van het oprechte leven</l>
        <l id="s3:l4">Ghevonden maer by twien,</l>
        <l id="s3:l5">Onder sesmael hondert duysen</l>
        <l id="s3:l6">Deuteronomi ien,</l>
        <l id="s3:l7">Diemen daer sach te gruyssen,</l>
        <l id="s3:l8">Met gheslachten en huyssen,</l>
        <l id="s3:l9">Maer dese boose haer kinder</l>
        <l id="s3:l10">Wetende goet noch quaet,</l>
        <l id="s3:l11">Bleven bewaert van hinder,</l>
        <l id="s3:l12">Sonderling uyt Godes raet,</l>
        <l id="s3:l13">En met  de vroomen ghereeckent,</l>
        <l id="s3:l14">Verstreckten sy het zaedt,</l>
        <l id="s3:l15">Ende letterlijck bleeckent,</l>
        <l id="s3:l16">Oock gheestelijck gheteeckent,</l>
        <l id="s3:l17">Merckt der kinder gheluck aen elcken cant,</l>
        <l id="s3:l18">Die menichte most sterven,</l>
        <l id="s3:l19">Met veel plaghen verderven,</l>
        <l id="s3:l20">Sy beerven</l>
        <l id="s3:l21">T'beloofde edel landt.</l>
      </lg>
      <lg id="s4" type="stanza">
        <l id="s4:l1">In dese kintsheyt te blijven,</l>
        <l id="s4:l2">Ick meene in der deuchd,</l>
        <l id="s4:l3">Dat die altijt mach beclijven,</l>
        <l id="s4:l4">Die outheyt als die jeuchd,</l>
        <l id="s4:l5">Ghelijckmen van Asser mach lesen,</l>
        <l id="s4:l6">Van Caleph oock verheuchd,</l>
        <l id="s4:l7">Met Barnabas in desen,</l>
        <l id="s4:l8">Met vaster herten te wesen,</l>
        <l id="s4:l9">Iohannes jonckheyt prijset,</l>
        <l id="s4:l10">Die den vyant verwint,</l>
        <l id="s4:l11">Hoseas ellif bewijset,</l>
        <l id="s4:l12">Die gheestelijck zijn ghesint,</l>
        <l id="s4:l13">Ia oock die gantsche Schriftuere</l>
        <l id="s4:l14">Hoe seer haer God bemint,</l>
        <l id="s4:l15">Dit wensch ick nu ter uere</l>
        <l id="s4:l16">Haer, wiens naem hier staet puere,</l>
        <l id="s4:l17">Hier mee van my zijt ghy vereert,</l>
        <l id="s4:l18">Dit schenck ik u en veelen,</l>
        <l id="s4:l19">Broeder suster ghespeelen,</l>
        <l id="s4:l20">Niemant te heelen,</l>
        <l id="s4:l21">Van alle die't begheert.</l>
      </lg>
    </lg>
  </text>
</song>
