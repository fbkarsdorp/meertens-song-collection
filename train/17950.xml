<?xml version='1.0' encoding='utf-8' standalone='yes'?>
<song>
  <meta>
    <id>17950</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">O Jhesus bant,</l>
        <l id="s1:l2">o vuerich brant,</l>
        <l id="s1:l3">och waerstu in mijn hart gheplant,</l>
        <l id="s1:l4">soe waer mijn siel ontbonden</l>
        <l id="s1:l5">van menighen druck, van menighen bant,</l>
        <l id="s1:l6">daer sy mee in des viants hant is</l>
        <l id="s1:l7">ghebonden;</l>
        <l id="s1:l8">dat doen mijn groote sonden.</l>
      </lg>
      <lg id="s2" type="stanza">
        <l id="s2:l1">Des vaders woert</l>
        <l id="s2:l2">in my coemt voert,</l>
        <l id="s2:l3">dit heeft nu in mijn strijt ghestort;</l>
        <l id="s2:l4">mijn siel en cans vereenen niet;</l>
        <l id="s2:l5">och hart hout my dijn moet aertkort (sic),</l>
        <l id="s2:l6">ghij sijttet die mijn siel doerboert</l>
        <l id="s2:l7">allenen;</l>
        <l id="s2:l8">heer, wilt my troest verleenen.</l>
      </lg>
      <lg id="s3" type="stanza">
        <l id="s3:l1">O minlic aert,</l>
        <l id="s3:l2">o rosegaert,</l>
        <l id="s3:l3">hoe seer sijdy alles loefs waert,</l>
        <l id="s3:l4">dat ghi my so duere cofte,</l>
        <l id="s3:l5">voer mijn en hebdi niet ghespaert,</l>
        <l id="s3:l6">maer dat u lijdens meest beswaert</l>
        <l id="s3:l7">besochte,</l>
        <l id="s3:l8">nye stercker min en vrochten.</l>
      </lg>
      <lg id="s4" type="stanza">
        <l id="s4:l1">O Jhesus raet,</l>
        <l id="s4:l2">is delijcaet,</l>
        <l id="s4:l3">soe wie u mint ende niet en versmaet,</l>
        <l id="s4:l4">dat sijn seer abel seden;</l>
        <l id="s4:l5">ghy sijt daer alle mijnen troest aen staet,</l>
        <l id="s4:l6">ghi sijt int twoert als inder daet</l>
        <l id="s4:l7">besneden,</l>
        <l id="s4:l8">Heer, set mijn siel in vreden.</l>
      </lg>
      <lg id="s5" type="stanza">
        <l id="s5:l1">Die rede sijnt (sic)</l>
        <l id="s5:l2">al die my dwinct</l>
        <l id="s5:l3">die doot diet al te nyete brenct,</l>
        <l id="s5:l4">die doet my dicwel trueren;</l>
        <l id="s5:l5">och, dat ic aldus bin verblijnt,</l>
        <l id="s5:l6">dat ic es niet en heb versint</l>
        <l id="s5:l7">te voeren,</l>
        <l id="s5:l8">dat my doch moet gheboeren.</l>
      </lg>
      <lg id="s6" type="stanza">
        <l id="s6:l1">Mijn liefste lief,</l>
        <l id="s6:l2">ic buych als ryet,</l>
        <l id="s6:l3">ic en gheer dat strenghe oerdel niet,</l>
        <l id="s6:l4">maer altijt wil ic troest begheren;</l>
        <l id="s6:l5">helpt my nu, Heer, met dit verdriet,</l>
        <l id="s6:l6">dat ic by u mach comen met vlit,</l>
        <l id="s6:l7">in eeren,</l>
        <l id="s6:l8">Heer, wilt my sterven leren.</l>
      </lg>
    </lg>
  </text>
</song>
