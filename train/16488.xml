<?xml version='1.0' encoding='utf-8' standalone='yes'?>
<song>
  <meta>
    <id>16488</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Help God hoe wee doet scheiden</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Help God, hoe wee doet scheiden,</l>
        <l id="s1:l2">hoe is mijn hert doorwont!</l>
        <l id="s1:l3">Nu vare ic over die heiden</l>
        <l id="s1:l4">ende truere talder stont;</l>
        <l id="s1:l5">die stonden also vele sijn;</l>
        <l id="s1:l6">mijn hert draecht heimlic liden,</l>
        <l id="s1:l7">al eest dat ic vrolic schijn.</l>
      </lg>
      <lg id="s2" type="stanza">
        <l id="s2:l1">Ic hadde een hoveken gheplantet</l>
        <l id="s2:l2">met veil ende claver fijn,</l>
        <l id="s2:l3">het isser te vroech vervrosen,</l>
        <l id="s2:l4">dat doet mijnder herten pijn;</l>
        <l id="s2:l5">vervrosen ist mi bi sonnen schijn</l>
        <l id="s2:l6">dat cruit so langher so liever,</l>
        <l id="s2:l7">dat bloemeken vergheet niet mijn.</l>
      </lg>
      <lg id="s3" type="stanza">
        <l id="s3:l1">Dat bloemeken, dat ic mene,</l>
        <l id="s3:l2">dat isser van edeler aert,</l>
        <l id="s3:l3">van aller duechden rene,</l>
        <l id="s3:l4">haer mondeken isser saert,</l>
        <l id="s3:l5">haer ooghen sijn hupsch en daertoe fijn;</l>
        <l id="s3:l6">als ic der liefsten ghedenke,</l>
        <l id="s3:l7">bi haer mocht ic gheren sijn.</l>
      </lg>
      <lg id="s4" type="stanza">
        <l id="s4:l1">Mi dunket in al mine sinnen</l>
        <l id="s4:l2">ende als ic bi haer bin,</l>
        <l id="s4:l3">si is een keiserinne,</l>
        <l id="s4:l4">gheen liever ic emmer ghewin;</l>
        <l id="s4:l5">met vrouden is mijn herte becleet,</l>
        <l id="s4:l6">als ic der liefsten ghedenke</l>
        <l id="s4:l7">verdwenen is alle mijn leet.</l>
      </lg>
      <lg id="s5" type="stanza">
        <l id="s5:l1">Sal ic mijn boelken begheven,</l>
        <l id="s5:l2">als dicwils een ander doet,</l>
        <l id="s5:l3">ende voort met gheneuchte leven</l>
        <l id="s5:l4">ende voeren eenen hupschen moet?</l>
        <l id="s5:l5">dat en can, dat en mach er doch niet sijn.</l>
        <l id="s5:l6">God seghen u int herte,</l>
        <l id="s5:l7">het moet ghescheiden sijn!</l>
      </lg>
    </lg>
  </text>
</song>
