<?xml version='1.0' encoding='utf-8' standalone='yes'?>
<song>
  <meta>
    <id>16129</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik stond op hoge bergen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘En ick soude tot minen boele gaen,</l>
        <l id="s1:l2">den wech valt my so leyt;</l>
        <l id="s1:l3">soo wye den bosse schade seyt,</l>
        <l id="s1:l4">die doet den grauwen ros aen.’</l>
      </lg>
      <lg id="s2" type="stanza">
        <l id="s2:l1">Den sneeu die was gesmolten,</l>
        <l id="s2:l2">daer lieper een bosselyn door;</l>
        <l id="s2:l3">so wie zyn lief behouden wil,</l>
        <l id="s2:l4">die stelle zijn lijf daer voer.</l>
      </lg>
      <lg id="s3" type="stanza">
        <l id="s3:l1">Ic stont op hooghen berghen,</l>
        <l id="s3:l2">ic sach een steynen hous,</l>
        <l id="s3:l3">daer rijden alle merghen</l>
        <l id="s3:l4">drie stoute slumerkens ous.</l>
      </lg>
      <lg id="s4" type="stanza">
        <l id="s4:l1">Die een dat was een ruyter stout,</l>
        <l id="s4:l2">die ander was een boermans soon,</l>
        <l id="s4:l3">die derde was een lantsknecht goet,</l>
        <l id="s4:l4">hy woude tbruyn mechdelyn haen.</l>
      </lg>
      <lg id="s5" type="stanza">
        <l id="s5:l1">Mijn moeder dede mi vragen</l>
        <l id="s5:l2">oft ic den ruyter woude haen?</l>
        <l id="s5:l3">so moeste ic desen somer lanc</l>
        <l id="s5:l4">syn leersen en sporen doen aen.</l>
      </lg>
      <lg id="s6" type="stanza">
        <l id="s6:l1">Myn moeder dede mi vragen</l>
        <l id="s6:l2">oft ic den keerl woude haen?</l>
        <l id="s6:l3">so moeste ic desen somer lanc</l>
        <l id="s6:l4">met zijnen rossen tso velde gaen.</l>
      </lg>
      <lg id="s7" type="stanza">
        <l id="s7:l1">Myn moeder dede mi vragen</l>
        <l id="s7:l2">oft ic den lantsknecht woude haen?</l>
        <l id="s7:l3">so moeste ic desen somer lanc</l>
        <l id="s7:l4">metter flesschen tso wijne gaen.</l>
      </lg>
      <lg id="s8" type="stanza">
        <l id="s8:l1">Boeren dat zijn boeren,</l>
        <l id="s8:l2">sy drincken so selden den wijn;</l>
        <l id="s8:l3">so en doet die vrome lansknecht niet,</l>
        <l id="s8:l4">hi schencter so dapperlic in.</l>
      </lg>
      <lg id="s9" type="stanza">
        <l id="s9:l1">Boeren dat zijn boeren,</l>
        <l id="s9:l2">si drincken so selden den wijn;</l>
        <l id="s9:l3">si drincken liever botermelc</l>
        <l id="s9:l4">dan den hueschen coelen wijn.</l>
      </lg>
      <lg id="s10" type="stanza">
        <l id="s10:l1">Die dit liedeken dichte,</l>
        <l id="s10:l2">dat wasser een lantsknecht fyn,</l>
        <l id="s10:l3">sijn herte dat verlichte</l>
        <l id="s10:l4">tso Heynsberch, inden wijn.</l>
      </lg>
      <lg id="s11" type="stanza">
        <l id="s11:l1">Maer diet eerst heeft ghesongen,</l>
        <l id="s11:l2">dat wasser een lantsknecht goet,</l>
        <l id="s11:l3">hi heeft daer aenden dans geweest</l>
        <l id="s11:l4">met ons Keyser dat edel bloet.</l>
      </lg>
    </lg>
  </text>
</song>
