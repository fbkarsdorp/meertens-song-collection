<?xml version='1.0' encoding='utf-8' standalone='yes'?>
<song>
  <meta>
    <id>16812</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic heb de werelt seer bemint,</l>
        <l id="s1:l2">si heeft mi heel van God getogen;</l>
        <l id="s1:l3">nu heb ick ooc al versint,</l>
        <l id="s1:l4">hoe mi die werelt heeft bedrogen.</l>
        <l id="s1:l5">O God, het is in u vermoghen,</l>
        <l id="s1:l6">wilt mi nu ontfermen noch.</l>
        <l id="s1:l7">O valsche werelt, ghi hebt my al geloghen,</l>
        <l id="s1:l8">in u en is niet dan bedroch.</l>
      </lg>
      <lg id="s2" type="stanza">
        <l id="s2:l1">O werelt. ghi sijt toch een partie</l>
        <l id="s2:l2">teghens God, het is claer beseven,</l>
        <l id="s2:l3">want nijdicheyt en hoverdie</l>
        <l id="s2:l4">sijn ter werelt al verheven:</l>
        <l id="s2:l5">niemant en soecket dat eewich leven,</l>
        <l id="s2:l6">dat mach ic wel segghen noch.</l>
        <l id="s2:l7">O valsche werelt, ic heb u wel beseven,</l>
        <l id="s2:l8">in u en is niet dan bedroch.</l>
      </lg>
      <lg id="s3" type="stanza">
        <l id="s3:l1">Gulsicheyt en overdaet</l>
        <l id="s3:l2">en zijn nu ter werelt al gheen sonden,</l>
        <l id="s3:l3">overspel seer fornicaet,</l>
        <l id="s3:l4">al zijn die over al ghevonden;</l>
        <l id="s3:l5">om gelt, om goet, ontbint men alle sonden;</l>
        <l id="s3:l6">dat mach ick wel segghen noch.</l>
        <l id="s3:l7">O valsche werelt, als ick u wel duergronde,</l>
        <l id="s3:l8">in u en is niet dan bedroch.</l>
      </lg>
      <lg id="s4" type="stanza">
        <l id="s4:l1">Als ick die werelt wel besie</l>
        <l id="s4:l2">en bekenne haer ghebreken,</l>
        <l id="s4:l3">laet ons dan tot Christum vlien</l>
        <l id="s4:l4">en de werelt heel versteken;</l>
        <l id="s4:l5">aen hem en sal ons niet gebreken,</l>
        <l id="s4:l6">want hi is der menschen soch.</l>
        <l id="s4:l7">O valsche werelt, ick heb u al duerkeken,</l>
        <l id="s4:l8">in u en is niet dan bedroch.</l>
      </lg>
      <lg id="s5" type="stanza">
        <l id="s5:l1">O hemelsche Vader ghebenedijt,</l>
        <l id="s5:l2">wilt mi van dit vlees verlaten,</l>
        <l id="s5:l3">dat wi door Cristum werden bevrijdt,</l>
        <l id="s5:l4">want wi zijn al broossche vaten;</l>
        <l id="s5:l5">de werelt met haren ondersaten</l>
        <l id="s5:l6">heeft mi nu bevangen noch.</l>
        <l id="s5:l7">O valsche werelt ten mach u niet baten,</l>
        <l id="s5:l8">in u en is niet dan bedroch.</l>
      </lg>
      <lg id="s6" type="stanza">
        <l id="s6:l1">O Vader inder eewicheyt,</l>
        <l id="s6:l2">wilt mi uwen gheest ingheven;</l>
        <l id="s6:l3">de werelt heeft mi heel verleet,</l>
        <l id="s6:l4">si doet mi na den vleessche leven,</l>
        <l id="s6:l5">het welc de siele brenct in sneven,</l>
        <l id="s6:l6">verloren inder hellen troch.</l>
        <l id="s6:l7">O valsche werelt, ic heb u claer beseven,</l>
        <l id="s6:l8">in u en is niet dan bedroch.</l>
      </lg>
    </lg>
  </text>
</song>
