<?xml version='1.0' encoding='utf-8' standalone='yes'?>
<song>
  <meta>
    <id>17529</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Met een droeve zang is het dat ik u klagen moet</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Met eenen droeven sanghe</l>
        <l id="s1:l2">ist dat ick u claghen moet,</l>
        <l id="s1:l3">dat ic dus bi bedwange</l>
        <l id="s1:l4">moet laten dat liefste goet;</l>
        <l id="s1:l5">haer wesen is so soet</l>
        <l id="s1:l6">van haer die mi trueren doet;</l>
        <l id="s1:l7">na haer moet ick verlanghen,</l>
        <l id="s1:l8">verteerend mijns herten bloet.</l>
      </lg>
      <lg id="s2" type="stanza">
        <l id="s2:l1">Schoon lief, wt charitaten,</l>
        <l id="s2:l2">ontsluyt dat herte dijn,</l>
        <l id="s2:l3">ende wilt compassie vaten</l>
        <l id="s2:l4">des bitteren lijden myn;</l>
        <l id="s2:l5">u amoreus aenschijn</l>
        <l id="s2:l6">verblijt dat herte mijn;</l>
        <l id="s2:l7">al hebt ghi mi ghelaten,</l>
        <l id="s2:l8">u dienaer wil ic zijn.</l>
      </lg>
      <lg id="s3" type="stanza">
        <l id="s3:l1">Ick ben so dom van sinnen,</l>
        <l id="s3:l2">dat ic u met al mijnder macht</l>
        <l id="s3:l3">moet eeren ende minnen,</l>
        <l id="s3:l4">u ende al u gheslacht;</l>
        <l id="s3:l5">al ben ic ongeacht</l>
        <l id="s3:l6">van u, reyn vroulijc dracht,</l>
        <l id="s3:l7">daer ionste is van binnen,</l>
        <l id="s3:l8">die wortel hout haer cracht.</l>
      </lg>
      <lg id="s4" type="stanza">
        <l id="s4:l1">En laet ons niet verscheyden,</l>
        <l id="s4:l2">scoon lief, waer ghi bevaert,</l>
        <l id="s4:l3">wi en houden tusscen ons beyden</l>
        <l id="s4:l4">den amoruesen aert;</l>
        <l id="s4:l5">want dicwils openbaer</l>
        <l id="s4:l6">ghi segt mi waer ghi bevaert;</l>
        <l id="s4:l7">dies wil u God geleyden,</l>
        <l id="s4:l8">die alle dinc bewaert.</l>
      </lg>
      <lg id="s5" type="stanza">
        <l id="s5:l1">Wat dinge mach mi gebreken,</l>
        <l id="s5:l2">wat heb ic u misdaen,</l>
        <l id="s5:l3">dat ick dus ben versteken</l>
        <l id="s5:l4">van u, reyn vroulijc graen?</l>
        <l id="s5:l5">Rijck God, waer sal ic gaen</l>
        <l id="s5:l6">oft hoe salt met mi staen!</l>
        <l id="s5:l7">Al wt mijn ooghen leken</l>
        <l id="s5:l8">so menighen heeten traen.</l>
      </lg>
      <lg id="s6" type="stanza">
        <l id="s6:l1">Adieu, suyver princesse,</l>
        <l id="s6:l2">adieu, reyn violier,</l>
        <l id="s6:l3">adieu, reyn acoleye,</l>
        <l id="s6:l4">adieu, reyn eglentier,</l>
        <l id="s6:l5">adieu, bemint rosier,</l>
        <l id="s6:l6">adieu, reyn balsemier,</l>
        <l id="s6:l7">dit is mijn bien alleye;</l>
        <l id="s6:l8">adieu, ic moet van hier!</l>
      </lg>
      <lg id="s7" type="stanza">
        <l id="s7:l1">Int slot van mijnen gedichte</l>
        <l id="s7:l2">so rade ick elcken persoon,</l>
        <l id="s7:l3">dat hi zyn minne niet en stichte</l>
        <l id="s7:l4">ghetroulijc sonder loon;</l>
        <l id="s7:l5">wat Venus kinder doen,</l>
        <l id="s7:l6">die comen gaerne int groen.</l>
        <l id="s7:l7">Och lacen, also lichte</l>
        <l id="s7:l8">diende ick sonder loon!</l>
      </lg>
    </lg>
  </text>
</song>
