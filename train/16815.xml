<?xml version='1.0' encoding='utf-8' standalone='yes'?>
<song>
  <meta>
    <id>16815</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik heb om eens vrouwen wil</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Ic heb om vrouwen wille</l>
        <l id="s1:l2">ghereden so menighen dach;</l>
        <l id="s1:l3">nu segt mi, scoon vroudelinge,</l>
        <l id="s1:l4">hoe sidy nu bedacht?</l>
        <l id="s1:l5">Och, wildi bi mi bliven,</l>
        <l id="s1:l6">so segghet mi nu ter tijt,</l>
        <l id="s1:l7">want ic moet van hier nu scheiden;</l>
        <l id="s1:l8">ei, schone lief,</l>
        <l id="s1:l9">mi lustet een ander wijf.’</l>
      </lg>
      <lg id="s2" type="stanza">
        <l id="s2:l1">- ‘Lust u een ander wijflijn,</l>
        <l id="s2:l2">so keert u herte van mi;</l>
        <l id="s2:l3">nu segghen al die lieden</l>
        <l id="s2:l4">dat ick die liefste si;</l>
        <l id="s2:l5">die eere wil ic behouwen</l>
        <l id="s2:l6">tot den lieven boele mijn;</l>
        <l id="s2:l7">uit vrien vranken wille,</l>
        <l id="s2:l8">ei, schone lief,</l>
        <l id="s2:l9">sal ic dijn eighen sijn.’</l>
      </lg>
      <lg id="s3" type="stanza">
        <l id="s3:l1">- ‘Hier mede heb ic ghecosen,</l>
        <l id="s3:l2">het is mi van herten leet,</l>
        <l id="s3:l3">ic hebbe om uwen wille</l>
        <l id="s3:l4">ghereden so menigen dach.</l>
        <l id="s3:l5">Schoon lief, laet u gedenken</l>
        <l id="s3:l6">die trouwe die ic u gaf;</l>
        <l id="s3:l7">och, doet uw hert weer open,</l>
        <l id="s3:l8">ei, schone lief,</l>
        <l id="s3:l9">ende sluytet mi daerin.’</l>
      </lg>
      <lg id="s4" type="stanza">
        <l id="s4:l1">Hi nam die suyverlijcke</l>
        <l id="s4:l2">al bider witter hant,</l>
        <l id="s4:l3">hi leydese also verre,</l>
        <l id="s4:l4">al over dat smale padt,</l>
        <l id="s4:l5">al in een camerken duyster;</l>
        <l id="s4:l6">daer lach die boele en sliep.</l>
        <l id="s4:l7">Die wachter op hoger tinnen,</l>
        <l id="s4:l8">ei, schone lief,</l>
        <l id="s4:l9">hoe luyde mer dat hy blies.</l>
      </lg>
      <lg id="s5" type="stanza">
        <l id="s5:l1">‘Is daer yemant verborghen?</l>
        <l id="s5:l2">hi rise nu ter tijt,</l>
        <l id="s5:l3">dat hem die niders niet en verspieden</l>
        <l id="s5:l4">al bi dat schone wijf.</l>
        <l id="s5:l5">Ic sie die morghen sterre</l>
        <l id="s5:l6">ende den dach die spruyt daer by;</l>
        <l id="s5:l7">ic hoor die vogelkens singen,</l>
        <l id="s5:l8">ei, schoone lief,</l>
        <l id="s5:l9">daer toe die nachtegael.’</l>
      </lg>
      <lg id="s6" type="stanza">
        <l id="s6:l1">‘Laet singhen wat si willen,</l>
        <l id="s6:l2">ten is nog ghenen dach,</l>
        <l id="s6:l3">so moetse God bewaren,</l>
        <l id="s6:l4">daer ic te nacht bi lach.</l>
        <l id="s6:l5">Si heeft twee valcken oogen,</l>
        <l id="s6:l6">daertoe eenen huebschen mont;</l>
        <l id="s6:l7">so moet ic van haer scheiden;</l>
        <l id="s6:l8">ei, schone lief,</l>
        <l id="s6:l9">God spaerse langhe ghesont.’</l>
      </lg>
    </lg>
  </text>
</song>
