<?xml version='1.0' encoding='utf-8' standalone='yes'?>
<song>
  <meta>
    <id>24521</id>
    <date>
      <year-start>1476</year-start>
      <year-end>1500</year-end>
    </date>
    <tags>
      <tag standard-name="passielied" translation="passion song">passielied</tag>
      <tag standard-name="devoot lied" translation="devotional song">devoot lied</tag>
    </tags>
    <melody>Ik reed mij uit spanseren</melody>
    <categories>
      <category translation="seasons and annual events">jaarkring</category>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1" met="3" type="-+">Een lietdekyn wil ick v <rhyme label="a" type="f">syngen</rhyme></l>
        <l id="s1:l2" met="3" type="-+">die mynne dwynget my <rhyme label="b" type="m">daertoe</rhyme></l>
        <l id="s1:l3" met="3" type="-+">van enen dien ick <rhyme label="a" type="f" corresp="#s1:l1">mynne</rhyme></l>
        <l id="s1:l4" met="3" type="-+">hi maket myn hertken  <rhyme label="b" type="m" corresp="#s1:l2">vroe</rhyme></l>
        <l id="s1:l5" met="4" type="-+">hi is soe fier ende <rhyme label="c" type="m">mynnentlic</rhyme></l>
        <l id="s1:l6" met="4" type="-+">al ander liefte wil ic <rhyme label="d" type="f">laten</rhyme></l>
        <l id="s1:l7" met="3" type="-+">ende dienen hem tot alre <rhyme label="c" type="m" corresp="#s1:l5">tyt</rhyme></l>
      </lg>
      <lg id="s2" type="stanza">
        <l id="s2:l1" met="3" type="-+">Syn naem wil ic v <rhyme label="a" type="f">leren</rhyme></l>
        <l id="s2:l2" met="3" type="-+">eer ic yet vere <rhyme label="b" type="m">gae</rhyme></l>
        <l id="s2:l3" met="3" type="-+">hi is bauen allen <rhyme label="a" type="f" corresp="#s2:l1">heren</rhyme></l>
        <l id="s2:l4" met="3" type="-+">als ic in die scryft <rhyme label="b" type="m" corresp="#s2:l2">verstae</rhyme></l>
        <l id="s2:l5" met="4" type="-+">Jhesus christus is syn <rhyme label="c" type="m">naem</rhyme></l>
        <l id="s2:l6" met="4" type="-+">alle ander boelkens wil ic <rhyme label="d" type="f">laten</rhyme></l>
        <l id="s2:l7" met="3" type="-+">want hi is seer <rhyme label="c" type="m" corresp="#s2:l5">bequaem</rhyme></l>
      </lg>
      <lg id="s3" type="stanza">
        <l id="s3:l1" met="3" type="-+">Dat krensken dat hi <rhyme label="a" type="f">draget</rhyme></l>
        <l id="s3:l2" met="3" type="-+">dat is van bloede <rhyme label="b" type="m">roet</rhyme></l>
        <l id="s3:l3" met="3" type="-+">dat doet myn herte <rhyme label="a" type="f" corresp="#s3:l1">versagen</rhyme></l>
        <l id="s3:l4" met="3" type="-+">al doer den groten <rhyme label="b" type="m" corresp="#s3:l2">noet</rhyme></l>
        <l id="s3:l5" met="4" type="-+">die tacken die deden hem al die <rhyme label="c" type="m">pyn</rhyme></l>
        <l id="s3:l6" met="4" type="-+">al ander vrentscap wil ic <rhyme label="d" type="f">laten</rhyme></l>
        <l id="s3:l7" met="3" type="-+">syn vry eygen wil ic <rhyme label="c" type="m" corresp="#s3:l5">syn</rhyme></l>
      </lg>
      <lg id="s4" type="stanza">
        <l id="s4:l1" met="3" type="-+">Syn hande worden doer <rhyme label="a" type="f">grauen</rhyme></l>
        <l id="s4:l2" met="3" type="-+">al mitter naghelen <rhyme label="b" type="m">twee</rhyme></l>
        <l id="s4:l3" met="3" type="-+">syn voeten doer <rhyme label="a" type="f" corresp="#s4:l1">geslagen</rhyme></l>
        <l id="s4:l4" met="3" type="-+">dat dede hem alsoe <rhyme label="b" type="m" corresp="#s4:l2">wee</rhyme></l>
        <l id="s4:l5" met="4" type="-+">Dat deden die joeden alsoe <rhyme label="c" type="m">valsch</rhyme></l>
        <l id="s4:l6" met="4" type="-+">al ander  vrentscap wil ic <rhyme label="d" type="f">laten</rhyme></l>
        <l id="s4:l7" met="3" type="-+">ende grypen hem om den <rhyme label="c" type="m" corresp="#s4:l5">hals</rhyme></l>
      </lg>
      <lg id="s5" type="stanza">
        <l id="s5:l1" met="3" type="-+">Nv is hi hoge <rhyme label="a" type="f">verheuen</rhyme></l>
        <l id="s5:l2" met="3" type="-+">al anden cruce <rhyme label="b" type="m">breet</rhyme></l>
        <l id="s5:l3" met="3" type="-+">och wat heeft hi <rhyme label="a" type="f" corresp="#s5:l1">bedreuen</rhyme></l>
        <l id="s5:l4" met="3" type="-+">dat hi dus jamerlic <rhyme label="b" type="m" corresp="#s5:l2">steet</rhyme></l>
        <l id="s5:l5" met="4" type="-+">tusschen tween scaekeren alsoe <rhyme label="c" type="m">quaet</rhyme></l>
        <l id="s5:l6" met="4" type="-+">al ander liefte wil ic <rhyme label="d" type="f">laten</rhyme></l>
        <l id="s5:l7" met="3" type="-+">ende volgen synen <rhyme label="c" type="m" corresp="#s5:l5">raet</rhyme></l>
      </lg>
      <lg id="s6" type="stanza">
        <l id="s6:l1" met="3" type="-+">Hy beual sinre lieuer <rhyme label="a" type="f">moeder</rhyme></l>
        <l id="s6:l2" met="3" type="-+">die onder den cruce <rhyme label="b" type="m">stont</rhyme></l>
        <l id="s6:l3" met="3" type="-+">sante johannes tot enen <rhyme label="a" type="f" corresp="#s6:l1">behueder</rhyme></l>
        <l id="s6:l4" met="3" type="-+">want hi is seker <rhyme label="b" type="m" corresp="#s6:l2">guet</rhyme></l>
        <l id="s6:l5" met="4" type="-+">nochtans soe was die wyssel <rhyme label="c" type="m">cranck</rhyme></l>
        <l id="s6:l6" met="4" type="-+">al ander vrenscap wil ic <rhyme label="d" type="f">laten</rhyme></l>
        <l id="s6:l7" met="3" type="-+">ende schencken hem den <rhyme label="c" type="m" corresp="#s6:l5">dranck</rhyme></l>
      </lg>
      <lg id="s7" type="stanza">
        <l id="s7:l1" met="3" type="-+">Hem dorsten nae onser <rhyme label="a" type="f">salicheit</rhyme></l>
        <l id="s7:l2" met="3" type="-+">als daer gescreuen <rhyme label="b" type="m">staet</rhyme></l>
        <l id="s7:l3" met="3" type="-+">die joden waren al <rhyme label="a" type="f" corresp="#s7:l1">bereyt</rhyme></l>
        <l id="s7:l4" met="3" type="-+">enen dranck was <rhyme label="b" type="m" corresp="#s7:l2">wreet</rhyme></l>
        <l id="s7:l5" met="4" type="-+">edic ende galle ende anders <rhyme label="c" type="m">niet</rhyme></l>
        <l id="s7:l6" met="4" type="-+">al ander  vrentscap wil ic <rhyme label="d" type="f">laten</rhyme></l>
        <l id="s7:l7" met="3" type="-+">wat my daer nae <rhyme label="c" type="m" corresp="#s7:l5">geschiet</rhyme></l>
      </lg>
      <lg id="s8" type="stanza">
        <l id="s8:l1" met="3" type="-+">Hy neygden syn hoeft ter <rhyme label="a" type="f">eerden</rhyme></l>
        <l id="s8:l2" met="3" type="-+">hy sprack tys alle <rhyme label="b" type="m">volbracht</rhyme></l>
        <l id="s8:l3" met="3" type="-+">ic heb mit groter <rhyme label="a" type="f" corresp="#s8:l1">weerden</rhyme></l>
        <l id="s8:l4" met="3" type="-+">betaelt des menschen <rhyme label="b" type="m" corresp="#s8:l2">schult</rhyme></l>
        <l id="s8:l5" met="4" type="-+">in allen leden heb ic <rhyme label="c" type="m">pyn</rhyme></l>
        <l id="s8:l6" met="4" type="-+">al ander liefte wil ic <rhyme label="d" type="f">laten</rhyme></l>
        <l id="s8:l7" met="3" type="-+">syn eygen wil ic <rhyme label="c" type="m" corresp="#s8:l5">syn</rhyme></l>
      </lg>
      <lg id="s9" type="stanza">
        <l id="s9:l1" met="3" type="-+">Hy sloech syn ogen ten <rhyme label="a" type="f">hemel</rhyme></l>
        <l id="s9:l2" met="3" type="-+">hi sach synen vader <rhyme label="b" type="m">aen</rhyme></l>
        <l id="s9:l3" met="3" type="-+">als ic genoech gepassyt <rhyme label="a" type="f" corresp="#s9:l1">byn</rhyme></l>
        <l id="s9:l4" met="3" type="-+">soe wilt mynen geest <rhyme label="b" type="m" corresp="#s9:l2">ontfaen</rhyme></l>
        <l id="s9:l5" met="4" type="-+">nv sterft die edelle Conynck <rhyme label="c" type="m">ryck</rhyme></l>
        <l id="s9:l6" met="4" type="-+">al ander vrentscap wil ic <rhyme label="d" type="f">laten</rhyme></l>
        <l id="s9:l7" met="3" type="-+">men vant nye syns <rhyme label="c" type="m" corresp="#s9:l5">gelic</rhyme></l>
      </lg>
      <lg id="s10" type="stanza">
        <l id="s10:l1" met="3" type="-+">Longynus sonder <rhyme label="a" type="f">myden</rhyme></l>
        <l id="s10:l2" met="3" type="-+">mit enen speer was <rhyme label="b" type="m">lanck</rhyme></l>
        <l id="s10:l3" met="3" type="-+">hi apende ons heren <rhyme label="a" type="f" corresp="#s10:l1">syde</rhyme></l>
        <l id="s10:l4" met="3" type="-+">daerwt vloet  saligen <rhyme label="b" type="m" corresp="#s10:l2">dranck</rhyme></l>
        <l id="s10:l5" met="4" type="-+">water ende bloet dat daer wt <rhyme label="c" type="m">ran</rhyme></l>
        <l id="s10:l6" met="4" type="-+">al ander vrenscap wil ic <rhyme label="d" type="f">laten</rhyme></l>
        <l id="s10:l7" met="3" type="-+">ende trouwen desen <rhyme label="c" type="m" corresp="#s10:l5">man</rhyme></l>
      </lg>
      <lg id="s11" type="stanza">
        <l id="s11:l1" met="3" type="-+">Die sonne die liet hoer <rhyme label="a" type="f">schynen</rhyme></l>
        <l id="s11:l2" met="3" type="-+">die eerde beuede <rhyme label="b" type="m">mede</rhyme></l>
        <l id="s11:l3" met="3" type="-+">van alsoe groter <rhyme label="a" type="f" corresp="#s11:l1">pynen</rhyme></l>
        <l id="s11:l4" met="3" type="-+">die stenen sprongen <rhyme label="b" type="m" corresp="#s11:l2">ontwee</rhyme></l>
        <l id="s11:l5" met="4" type="-+">ende alle die werlt die was in <rhyme label="c" type="m">last</rhyme></l>
        <l id="s11:l6" met="4" type="-+">al ander liefte wil ic <rhyme label="d" type="f">laten</rhyme></l>
        <l id="s11:l7" met="3" type="-+">aen hem holde ic my <rhyme label="c" type="m" corresp="#s11:l5">vast</rhyme></l>
      </lg>
      <lg id="s12" type="stanza">
        <l id="s12:l1" met="3" type="-+">Josep tot nycodemus <rhyme label="a" type="f">gync</rhyme></l>
        <l id="s12:l2" met="3" type="-+">sy namen dat lichaem <rhyme label="b" type="m">af</rhyme></l>
        <l id="s12:l3" met="3" type="-+">dat anden cruce gestoruen <rhyme label="a" type="f" corresp="#s12:l1">was</rhyme></l>
        <l id="s12:l4" met="3" type="-+">sy leydent in dat <rhyme label="b" type="m" corresp="#s12:l2">graf</rhyme></l>
        <l id="s12:l5" met="4" type="-+">maria die dreef soe groten <rhyme label="c" type="m">rouwe</rhyme></l>
        <l id="s12:l6" met="4" type="-+">al ander boelken wil ic <rhyme label="d" type="f">laten</rhyme></l>
        <l id="s12:l7" met="3" type="-+">ende wesen hem <rhyme label="c" type="m" corresp="#s12:l5">getrouwe</rhyme></l>
      </lg>
      <lg id="s13" type="stanza">
        <l id="s13:l1" met="3" type="-+">Hy neder steech ter <rhyme label="a" type="f">hellen</rhyme></l>
        <l id="s13:l2" met="3" type="-+">hi verloesten syne vrende <rhyme label="b" type="m">daerwt</rhyme></l>
        <l id="s13:l3" met="3" type="-+">adam mit synen <rhyme label="a" type="f" corresp="#s13:l1">gesellen</rhyme></l>
        <l id="s13:l4" met="3" type="-+">sy dreuen suet <rhyme label="b" type="m" corresp="#s13:l2">geluyt</rhyme></l>
        <l id="s13:l5" met="4" type="-+">hi stiet die poerten op mit <rhyme label="c" type="m">gewelt</rhyme></l>
        <l id="s13:l6" met="4" type="-+">al ander boelken wil ic <rhyme label="d" type="f">laten</rhyme></l>
        <l id="s13:l7" met="3" type="-+">wat my daer nae <rhyme label="c" type="m" corresp="#s13:l5">gewelt</rhyme></l>
      </lg>
      <lg id="s14" type="stanza">
        <l id="s14:l1" met="3" type="-+">Des paschedages voerder <rhyme label="a" type="f">sonnen</rhyme></l>
        <l id="s14:l2" met="3" type="-+">verrees hi mit synre <rhyme label="b" type="m">cracht</rhyme></l>
        <l id="s14:l3" met="3" type="-+">dat alle die rydders <rhyme label="a" type="f" corresp="#s14:l1">ontsprongen</rhyme></l>
        <l id="s14:l4" met="3" type="-+">sy bewaerden dat hilige <rhyme label="b" type="m" corresp="#s14:l2">graf</rhyme></l>
        <l id="s14:l5" met="4" type="-+">nyemant en dorsten tasten <rhyme label="c" type="m">aen</rhyme></l>
        <l id="s14:l6" met="4" type="-+">al ander genoechte wil ic <rhyme label="d" type="f">laten</rhyme></l>
        <l id="s14:l7" met="3" type="-+">ende dienen desen <rhyme label="c" type="m" corresp="#s14:l5">man</rhyme></l>
      </lg>
      <lg id="s15" type="stanza">
        <l id="s15:l1" met="3" type="-+">Nv is hi op <rhyme label="a" type="f">geuaeren</rhyme></l>
        <l id="s15:l2" met="3" type="-+">al in dat hemelsche <rhyme label="b" type="m">lant</rhyme></l>
        <l id="s15:l3" met="3" type="-+">daer sal hy ewelic <rhyme label="a" type="f" corresp="#s15:l1">dueren</rhyme></l>
        <l id="s15:l4" met="3" type="-+">tot syns vaders <rhyme label="b" type="m" corresp="#s15:l2">rechterhant</rhyme></l>
        <l id="s15:l5" met="4" type="-+">ten jonxten dagen comet hi <rhyme label="c" type="m">weder</rhyme></l>
        <l id="s15:l6" met="4" type="-+">al  ander vrentscap wil ic <rhyme label="d" type="f">laten</rhyme></l>
        <l id="s15:l7" met="3" type="-+">ende dienen desen <rhyme label="c" type="m" corresp="#s15:l5">heren</rhyme></l>
      </lg>
    </lg>
  </text>
</song>
