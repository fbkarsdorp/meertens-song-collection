<?xml version='1.0' encoding='utf-8' standalone='yes'?>
<song>
  <meta>
    <id>161343</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>Ik heb gezien de tijd</melody>
  <author>J. Sent</author></meta>
  <text>
    <lg type="song">
      <lg id="s1" type="stanza">
        <l id="s1:l1">DEn ouden Abraham</l>
        <l id="s1:l2">Van synen knecht getrouwe</l>
        <l id="s1:l3">Eedt en belofte nam,</l>
        <l id="s1:l4">End' hy verbandt hem nouwe,</l>
        <l id="s1:l5">Te halen een Huysvrouwe</l>
        <l id="s1:l6">Voor synen Soon Isaack,</l>
        <l id="s1:l7">In syns Vaders landouwe</l>
        <l id="s1:l8">En maegschap, hy besprack.</l>
      </lg>
      <lg id="s2" type="stanza">
        <l id="s2:l1">Hy en mocht nemen gheene</l>
        <l id="s2:l2">Dochter der Cananijten,</l>
        <l id="s2:l3">Noch synen Soon certeene</l>
        <l id="s2:l4">Buyten des Landts limijten,</l>
        <l id="s2:l5">Dus om den Eedt te quijten,</l>
        <l id="s2:l6">Vyt t' Landtschap Canaan saen</l>
        <l id="s2:l7">Track hy met syn subdijten,</l>
        <l id="s2:l8">Met thien Kemels ghelaen.</l>
      </lg>
      <lg id="s3" type="stanza">
        <l id="s3:l1">Aldus soo reysd' hy na</l>
        <l id="s3:l2">Een Landt, hier indien daghen</l>
        <l id="s3:l3">Mesopotania,</l>
        <l id="s3:l4">Onder syns Heeren maghen,</l>
        <l id="s3:l5">Daer moest hy, na t' ghewaghen</l>
        <l id="s3:l6">Een Wijf gaen halen, siet,</l>
        <l id="s3:l7">Hy vant, sonder vertraghen,</l>
        <l id="s3:l8">Een stadt die Nahor hiet.</l>
      </lg>
      <lg id="s4" type="stanza">
        <l id="s4:l1">Daer bleef hy voor de stadt</l>
        <l id="s4:l2">By een Fonteyne staende,</l>
        <l id="s4:l3">Tot Godt den Heer hy badt,</l>
        <l id="s4:l4">Een Maghet quam daer gaende</l>
        <l id="s4:l5">Om water hy vermaende,</l>
        <l id="s4:l6">Dat sy hem wilde daer</l>
        <l id="s4:l7">Synen dorst syn verslaende,</l>
        <l id="s4:l8">Doe sprack die Maeght eerbaer.</l>
      </lg>
      <lg id="s5" type="stanza">
        <l id="s5:l1">Drinckt mijnen Heere goedt,</l>
        <l id="s5:l2">Ick wil nae dit beslaven,</l>
        <l id="s5:l3">Met water overvloet</l>
        <l id="s5:l4">Al u Kemelen laven,</l>
        <l id="s5:l5">De Maecht die sacht men draven</l>
        <l id="s5:l6">Nae die Fonteyne snel,</l>
        <l id="s5:l7">De Kemelen begaven</l>
        <l id="s5:l8">Met water ginck sy wel.</l>
      </lg>
      <lg id="s6" type="stanza">
        <l id="s6:l1">Verwondert was den man</l>
        <l id="s6:l2">Aensiende Godts ghehinghen,</l>
        <l id="s6:l3">Nam een gulden ghespan,</l>
        <l id="s6:l4">Daer toe twee arm-ringhen,</l>
        <l id="s6:l5">En schanck haer dese dingen,</l>
        <l id="s6:l6">Vraghende op dat pas,</l>
        <l id="s6:l7">Om syn boodtschap volbringhen,</l>
        <l id="s6:l8">Wiens dochter dat sy was.</l>
      </lg>
      <lg id="s7" type="stanza">
        <l id="s7:l1">Sy hevet hem vertelt,</l>
        <l id="s7:l2">Oock sprack sy goedertieren</l>
        <l id="s7:l3">Dat hy wel onghequelt</l>
        <l id="s7:l4">Met syn lastbare Dieren</l>
        <l id="s7:l5">Soude moghen logieren</l>
        <l id="s7:l6">In haer Vaders huys, want</l>
        <l id="s7:l7">Stroo van alle manieren</l>
        <l id="s7:l8">Was daer seer abundant.</l>
      </lg>
      <lg id="s8" type="stanza">
        <l id="s8:l1">Hy danckte met ootmoet</l>
        <l id="s8:l2">Godt, syns Heeren behoeder,</l>
        <l id="s8:l3">Die hem de reyse goet</l>
        <l id="s8:l4">Hadde ghemaeckt voorspoeder,</l>
        <l id="s8:l5">Al tot syns Heeren broeder,</l>
        <l id="s8:l6">Die deerne liep dit al</l>
        <l id="s8:l7">Int huys van hare moeder</l>
        <l id="s8:l8">Vertellen groot en smal:</l>
      </lg>
      <lg id="s9" type="stanza">
        <l id="s9:l1">Rebecca hiet de Maeght,</l>
        <l id="s9:l2">Laban haer broeder hoorde</l>
        <l id="s9:l3">Al wat sy heeft ghewaeght,</l>
        <l id="s9:l4">En tot den man sy spoorde,</l>
        <l id="s9:l5">Met vriendelijcken woorde:</l>
        <l id="s9:l6">Ghebenedijden ghy,</l>
        <l id="s9:l7">Comt binnen met accoorde,</l>
        <l id="s9:l8">Seer lieffelijck sprack hy.</l>
      </lg>
      <lg id="s10" type="stanza">
        <l id="s10:l1">Int huys bracht hy alsoo</l>
        <l id="s10:l2">Den man nae jonstich groeten,</l>
        <l id="s10:l3">Gaf den Kemelen stroo,</l>
        <l id="s10:l4">Water tot des mans voeten,</l>
        <l id="s10:l5">Om den hongher te boeten</l>
        <l id="s10:l6">Stelde hy spijse, maer</l>
        <l id="s10:l7">Den man, om syn versoeten,</l>
        <l id="s10:l8">Wilde niet eten daer.</l>
      </lg>
      <lg id="s11" type="stanza">
        <l id="s11:l1">Of hy en hadde eerst</l>
        <l id="s11:l2">Verworven al syn saken,</l>
        <l id="s11:l3">Die ginck hy minst en meest</l>
        <l id="s11:l4">Vertonen met der spraken</l>
        <l id="s11:l5">End' hen-lieden wijs maken,</l>
        <l id="s11:l6">Hoe Abraham hem sandt,</l>
        <l id="s11:l7">Waerom met vuerigh haken</l>
        <l id="s11:l8">Dat hy daer quam int landt.</l>
      </lg>
      <lg id="s12" type="stanza">
        <l id="s12:l1">Godt heeft ghebenedijt</l>
        <l id="s12:l2">Mijnen Heere ten rechten,</l>
        <l id="s12:l3">Zijn beesten strecken wijdt,</l>
        <l id="s12:l4">Silver end' goud by vrechten</l>
        <l id="s12:l5">Heeft hy, maerten en knechten,</l>
        <l id="s12:l6">En seer bedaeght hy leeft,</l>
        <l id="s12:l7">Den Godtvresende slechten</l>
        <l id="s12:l8">Maer eenen soon en heeft.</l>
      </lg>
      <lg id="s13" type="stanza">
        <l id="s13:l1">Dien Sara heeft ghebaert</l>
        <l id="s13:l2">Hem in syn oude daghen,</l>
        <l id="s13:l3">Dien heeft hy ongespaert</l>
        <l id="s13:l4">Al syn goedt op gaen draghen,</l>
        <l id="s13:l5">By Eedt moest ick ghewaghe"</l>
        <l id="s13:l6">Te halen een Wijf goedt</l>
        <l id="s13:l7">Vyt syn gheslacht en maghen</l>
        <l id="s13:l8">Voor synen sone vroedt.</l>
      </lg>
      <lg id="s14" type="stanza">
        <l id="s14:l1">Ick sprack, Is sy met my</l>
        <l id="s14:l2">Te comen niet gheneghen,</l>
        <l id="s14:l3">Van mijnen Eedt, sprack hy,</l>
        <l id="s14:l4">Sult ghy dan syn ontsleghen,</l>
        <l id="s14:l5">De Heer sal u beweghen</l>
        <l id="s14:l6">Met synen Enghel wel:</l>
        <l id="s14:l7">Maer segghen zy daer teghen,</l>
        <l id="s14:l8">Vry zijt ghy vant bevel.</l>
      </lg>
      <lg id="s15" type="stanza">
        <l id="s15:l1">Aldus soo quam ick tot</l>
        <l id="s15:l2">Die Fonteyne als heden,</l>
        <l id="s15:l3">En tot Abrahams Godt</l>
        <l id="s15:l4">Heb ick aldus ghebeden,</l>
        <l id="s15:l5">Siet ick stae hier beneden,</l>
        <l id="s15:l6">Wanneer om water claer</l>
        <l id="s15:l7">Ter Fonteynen ghetreden</l>
        <l id="s15:l8">Hier comt een Maeght eerbaer.</l>
      </lg>
      <lg id="s16" type="stanza">
        <l id="s16:l1">End' eyssche eenen dronck</l>
        <l id="s16:l2">Waters uyt hare kruycke,</l>
        <l id="s16:l3">En dat sy my dat schonck,</l>
        <l id="s16:l4">En daer toe noch ontluycke,</l>
        <l id="s16:l5">Ick wil, nae den ghebruycket,</l>
        <l id="s16:l6">De Kemelen seer saen</l>
        <l id="s16:l7">Wateren by den buycke,</l>
        <l id="s16:l8">Al haren dorst verslaen.</l>
      </lg>
      <lg id="s17" type="stanza">
        <l id="s17:l1">Die sulck jonstich bedrijf</l>
        <l id="s17:l2">Bewijset, uytghelesen</l>
        <l id="s17:l3">Laet dat, o Heer, het Wijf</l>
        <l id="s17:l4">Van mijns Heeren soon wesen,</l>
        <l id="s17:l5">Rebecca quam midts desen</l>
        <l id="s17:l6">Ter Fonteynen ghegaen,</l>
        <l id="s17:l7">Op haer schouders gheresen</l>
        <l id="s17:l8">Met een kruycke ghelaen.</l>
      </lg>
      <lg id="s18" type="stanza">
        <l id="s18:l1">Om drincken ick haer badt</l>
        <l id="s18:l2">Van haer schouders ghegheven</l>
        <l id="s18:l3">Heeft sy haer kruycke vat,</l>
        <l id="s18:l4">Ick dranck, end' daer beneven</l>
        <l id="s18:l5">Sprack sy, ick wil oock gheven</l>
        <l id="s18:l6">Vwe Kemelen dranck,</l>
        <l id="s18:l7">De Maeght jonstigh gedreven</l>
        <l id="s18:l8">Dede soo met den ganck.</l>
      </lg>
      <lg id="s19" type="stanza">
        <l id="s19:l1">Al sonder veel ghequels</l>
        <l id="s19:l2">Sy haer selven verclaerde,</l>
        <l id="s19:l3">De Dochter Bethuels,</l>
        <l id="s19:l4">Nahors soon, die hem baerde,</l>
        <l id="s19:l5">Milcha, als doe ter Aerde</l>
        <l id="s19:l6">Ick Godt danckte van dien,</l>
        <l id="s19:l7">Die my, als d' onbeswaerde,</l>
        <l id="s19:l8">Goe reys heeft doen gheschien.</l>
      </lg>
      <lg id="s20" type="stanza">
        <l id="s20:l1">Dat ick een Wijf playsant,</l>
        <l id="s20:l2">De Dochter van mijns Heeren</l>
        <l id="s20:l3">Broeder voor Isaack vandt,</l>
        <l id="s20:l4">Dus wilt ghy nu vermeeren</l>
        <l id="s20:l5">De trouw, ende vereeren</l>
        <l id="s20:l6">Mijnen Heere vailliant.</l>
        <l id="s20:l7">Spreeckt, soo mach ick my keeren</l>
        <l id="s20:l8">Ter recht oft slincker handt.</l>
      </lg>
      <lg id="s21" type="stanza">
        <l id="s21:l1">Als dit aldus de man</l>
        <l id="s21:l2">Vertelt hadde, soo seyden</l>
        <l id="s21:l3">Bethuel en Laban</l>
        <l id="s21:l4">Dit is van Godts bereyden,</l>
        <l id="s21:l5">Wy en connent niet scheyden,</l>
        <l id="s21:l6">Siet daer Rebecca vry</l>
        <l id="s21:l7">Wiltse tot Isaack leyden,</l>
        <l id="s21:l8">Dat sy syn vrouwe sy.</l>
      </lg>
      <lg id="s22" type="stanza">
        <l id="s22:l1">Den Knecht heeft God bedanct</l>
        <l id="s22:l2">Hoorende gheen krackeelen,</l>
        <l id="s22:l3">End' hy heeft uytghelangt</l>
        <l id="s22:l4">Gout, en silver juweelen,</l>
        <l id="s22:l5">Om Rebecca te deelen</l>
        <l id="s22:l6">De Moeder van de Bruyt,</l>
        <l id="s22:l7">En Broeders by parceelen</l>
        <l id="s22:l8">Gaf hy kostelijck cruyt.</l>
      </lg>
      <lg id="s23" type="stanza">
        <l id="s23:l1">Met syn mannen eerlanck</l>
        <l id="s23:l2">At en dranck hy ter plecken,</l>
        <l id="s23:l3">S' morghens sprack hy van ganck</l>
        <l id="s23:l4">Maer door jonstigh verwecken,</l>
        <l id="s23:l5">Sy thien daghen vertrecken</l>
        <l id="s23:l6">De reyse wilde wel,</l>
        <l id="s23:l7">Maer den knecht sonder gecken</l>
        <l id="s23:l8">Wilde wederom snel.</l>
      </lg>
      <lg id="s24" type="stanza">
        <l id="s24:l1">Zy vraeghden Rebecca</l>
        <l id="s24:l2">Of zy wel wilde mede,</l>
        <l id="s24:l3">De Maeght antwoorde, ja:</l>
        <l id="s24:l4">Dus lieten sy met vrede</l>
        <l id="s24:l5">Haer suster uyt der stede</l>
        <l id="s24:l6">Trecken, sonder misbaer,</l>
        <l id="s24:l7">En nae die oude zede</l>
        <l id="s24:l8">Ghebenedijden haer.</l>
      </lg>
      <lg id="s25" type="stanza">
        <l id="s25:l1">Aldus Rebecca tradt</l>
        <l id="s25:l2">Met deernen die haer dienden,</l>
        <l id="s25:l3">Op den Kemel zy sat,</l>
        <l id="s25:l4">End' zy verliet haer vrienden,</l>
        <l id="s25:l5">Isaack den wel gheingienden</l>
        <l id="s25:l6">Die quam van die Fonteyn</l>
        <l id="s25:l7">Des levenden end' sienden,</l>
        <l id="s25:l8">Daer in die velden pleyn.</l>
      </lg>
      <lg id="s26" type="stanza">
        <l id="s26:l1">Om syn ghebedt te doen,</l>
        <l id="s26:l2">Aen den avont vol vromen</l>
        <l id="s26:l3">Was hy ghegaen seer coen,</l>
        <l id="s26:l4">Kemelen sach hy comen,</l>
        <l id="s26:l5">Rebecca heeft vernomen</l>
        <l id="s26:l6">Aen den knecht wie dat het was,</l>
        <l id="s26:l7">Sy daelde met verschromen</l>
        <l id="s26:l8">Eerst van den Kemel ras.</l>
      </lg>
      <lg id="s27" type="stanza">
        <l id="s27:l1">Haren mantel sy nam,</l>
        <l id="s27:l2">End' sy heeft haer bewonnen,</l>
        <l id="s27:l3">Den knecht van Abraham</l>
        <l id="s27:l4">Ginckt Isaac al verconden,</l>
        <l id="s27:l5">Daer hy om was ghesonden,</l>
        <l id="s27:l6">Was wel gheluckt met spoet,</l>
        <l id="s27:l7">Isaac ten selven stonden</l>
        <l id="s27:l8">Ontfinck Rebecca soet.</l>
      </lg>
      <lg id="s28" type="stanza">
        <l id="s28:l1">In die hutte Sara</l>
        <l id="s28:l2">Sijns Moeders, haer bewegen</l>
        <l id="s28:l3">Ginck, hy, sy is daer nae</l>
        <l id="s28:l4">Sijn huys-vrouwe bedegen,</l>
        <l id="s28:l5">Hy heeftse lief ghecreghen,</l>
        <l id="s28:l6">En van syns Moeders doot</l>
        <l id="s28:l7">Wert synen druck verslegen</l>
        <l id="s28:l8">Al door het wijf minjoot.</l>
      </lg>
      <lg id="s29" type="stanza">
        <l id="s29:l1">Dit houwelijck eersaem</l>
        <l id="s29:l2">Was beschickt van den Heere,</l>
        <l id="s29:l3">Leden van syn lichaem,</l>
        <l id="s29:l4">Voeght u al nae syn leere,</l>
        <l id="s29:l5">Niemant daer van en keere</l>
        <l id="s29:l6">Te rade vleesch en bloet,</l>
        <l id="s29:l7">Doet synen Naem ter eere</l>
        <l id="s29:l8">Al't gheene dat ghy doet.</l>
      </lg>
    </lg>
  </text>
</song>
