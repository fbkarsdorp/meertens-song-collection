<?xml version='1.0' encoding='utf-8' standalone='yes'?>
<song>
  <meta>
    <id>189008</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 068 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Des boos doenders wille seer quaet,</l>
        <l id="s1:l2">Ghetuycht seeckerlijck met der daet</l>
        <l id="s1:l3">Dat hy niet vreest den Heere,</l>
      </lg>
      <lg id="s2" type="stanza">
        <l id="s2:l1">Want hy hem int boose behaecht,</l>
        <l id="s2:l2">Twelck hy niet hatet noch beclaecht,</l>
        <l id="s2:l3">Maer spot den vromen seere.</l>
      </lg>
      <lg id="s3" type="stanza">
        <l id="s3:l1">Seer schadelijck is de leere zijn,</l>
        <l id="s3:l2">Vol van leughen ende fenijn,</l>
        <l id="s3:l3">End hy laet hem niet leeren,</l>
      </lg>
      <lg id="s4" type="stanza">
        <l id="s4:l1">Des nachts denckt hy niet dan schalckeyt</l>
        <l id="s4:l2">Hy wilt blijven in der boosheyt,</l>
        <l id="s4:l3">End van gheen quaet hem keeren.</l>
      </lg>
      <lg id="s5" type="stanza">
        <l id="s5:l1">Heer u goetheyt end u woort waer,</l>
        <l id="s5:l2">Tot der licht end den Hemel claer,</l>
        <l id="s5:l3">Hen strecken na ons wenschen.</l>
      </lg>
      <lg id="s6" type="stanza">
        <l id="s6:l1">V oordeel vast als een berch staet,</l>
        <l id="s6:l2">V recht diep als een afgront gaet,</l>
        <l id="s6:l3">Ghy behoedt vee end menschen,</l>
      </lg>
      <lg id="s7" type="stanza">
        <l id="s7:l1">Hoe groot is dijn goetheyt eenpaer,</l>
        <l id="s7:l2">Hen die onder u vleughlen haer</l>
        <l id="s7:l3">Te begheven ghedincken</l>
      </lg>
      <lg id="s8" type="stanza">
        <l id="s8:l1">Haer begheert vervult ghy met goet</l>
        <l id="s8:l2">End aen uwer wellusten vloet,</l>
        <l id="s8:l3">Voert ghy die datse drincken.</l>
      </lg>
      <lg id="s9" type="stanza">
        <l id="s9:l1">In u is des levens fonteyn,</l>
        <l id="s9:l2">End u claerheyt gheeft ons alleym</l>
        <l id="s9:l3">Licht en verstant om mercken.</l>
      </lg>
      <lg id="s10" type="stanza">
        <l id="s10:l1">Over die herten onbevleckt</l>
        <l id="s10:l2">V goetheyt, o Heere, streckt,</l>
        <l id="s10:l3">Die steedts schijnt in u wercken.</l>
      </lg>
      <lg id="s11" type="stanza">
        <l id="s11:l1">Dat my de voet des menschen wreet,</l>
        <l id="s11:l2">Niet en vertreed', en my gheen leet</l>
        <l id="s11:l3">En doe, noch sta mits desen.</l>
      </lg>
      <lg id="s12" type="stanza">
        <l id="s12:l1">Hoe de boose vergaen doch siet,</l>
        <l id="s12:l2">Sy blijven in eeuwich verdriet,</l>
        <l id="s12:l3">Sonder verlost te wesen.</l>
      </lg>
    </lg>
  </text>
</song>
