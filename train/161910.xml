<?xml version='1.0' encoding='utf-8' standalone='yes'?>
<song>
  <meta>
    <id>161910</id>
    <date>
      <year-start>1638</year-start>
      <year-end>1638</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Hoe lig ik hier in deze ellende</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">SChoon d'Hemel niet en wil ghedoghen</l>
        <l id="s1:l2">Dat ick versell' u mijn vriendin,</l>
        <l id="s1:l3">De Liefd nochtans heeft sulck vermogen</l>
        <l id="s1:l4">Dat ghy ghestaegh door-waert mijn sin,</l>
        <l id="s1:l5">En doet in 't diepste van mijn droomen</l>
        <l id="s1:l6">V vriendelijck wesen voor my koomen.</l>
      </lg>
      <lg id="s2" type="stanza">
        <l id="s2:l1">Altijdt speelt ghy in mijn ghedachten,</l>
        <l id="s2:l2">'t Zy wat ick doe, of wat ick laet,</l>
        <l id="s2:l3">'t Gheheughen my vernieuwt veel klachten,</l>
        <l id="s2:l4">Als ick denck aen ons soete praet,</l>
        <l id="s2:l5">Ons nacht-ghevry en lieve lusten,</l>
        <l id="s2:l6">En hoe vernoeght wy elck-aer kusten.</l>
      </lg>
      <lg id="s3" type="stanza">
        <l id="s3:l1">Al ben ick ver van u verscheyde,</l>
        <l id="s3:l2">Ghy zijt (Lief) noyt uyt mijn ghedacht,</l>
        <l id="s3:l3">De woeste zee tusschen ons beyde</l>
        <l id="s3:l4">En heeft in't minste deel gheen macht</l>
        <l id="s3:l5">Dat sy een enckel vonck mijn'r hetten</l>
        <l id="s3:l6">Wtblusschen kan, ofte versetten.</l>
      </lg>
      <lg id="s4" type="stanza">
        <l id="s4:l1">Eer sal de Spaensche zee verdrooghen,</l>
        <l id="s4:l2">Datmen drooghsvoets daer door sal gaen:</l>
        <l id="s4:l3">Eer ick naer and're Liefd sal pooghen,</l>
        <l id="s4:l4">Of naer eens anders gunste staen,</l>
        <l id="s4:l5">Eer ick u Liefde st[...]e vergelde</l>
        <l id="s4:l6">De Son nimmer bestraelt de Velde.</l>
      </lg>
      <lg id="s5" type="stanza">
        <l id="s5:l1">Ick hadde wel ghehoopt eer langhe</l>
        <l id="s5:l2">V wederom ghesont te sien,</l>
        <l id="s5:l3">Maer d'Hemel wil ons reys verlanghen,</l>
        <l id="s5:l4">En dwinght my verder af te vlien,</l>
        <l id="s5:l5">En drijftme nae der Soriers stranden,</l>
        <l id="s5:l6">En Cypris daer Venus eerst lande.</l>
      </lg>
      <lg id="s6" type="stanza">
        <l id="s6:l1">Wilt ondertusschen (Lieff) verwachten</l>
        <l id="s6:l2">Gheduldelijck mijn wederkeer,</l>
        <l id="s6:l3">En gheen quae klappers tonghen achten:</l>
        <l id="s6:l4">Want sy ons luck benijden, meer</l>
        <l id="s6:l5">Ick wensch dat ghy wel moghet varen,</l>
        <l id="s6:l6">En d'Hemel u ghesont wilt sparen.</l>
      </lg>
    </lg>
  </text>
</song>
