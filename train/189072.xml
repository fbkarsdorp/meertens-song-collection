<?xml version='1.0' encoding='utf-8' standalone='yes'?>
<song>
  <meta>
    <id>189072</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 101 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Van Gods goetheyt end oordeel wil ick singhen,</l>
        <l id="s1:l2">Ick wil hem schoone lof Psalmen toebringhen,</l>
        <l id="s1:l3">Daer met dat ick God den Heer boven al</l>
        <l id="s1:l4">Groot maken sal.</l>
      </lg>
      <lg id="s2" type="stanza">
        <l id="s2:l1">Ick wil wand'len met oprechten ghemoede,</l>
        <l id="s2:l2">Wan sal ick heerschen met vreed' in voorspoede</l>
        <l id="s2:l3">Dan wil ick mijn volck trouwelijc voorstaen</l>
        <l id="s2:l4">End voren gaen.</l>
      </lg>
      <lg id="s3" type="stanza">
        <l id="s3:l1">Van der boosheyt heb ick, Heer, een afgrijsen,</l>
        <l id="s3:l2">End die anders met der daet niet bewijsen,</l>
        <l id="s3:l3">Van archeyt die sullen in dat huys mijn</l>
        <l id="s3:l4">Nemmermeer zijn.</l>
      </lg>
      <lg id="s4" type="stanza">
        <l id="s4:l1">Ooc de verkeerde menschen al te male</l>
        <l id="s4:l2">Moeten wijcken wt mijn hof en mijn sale,</l>
        <l id="s4:l3">Hy sal van my, die hem tot doofheyt went</l>
        <l id="s4:l4">Niet zijn ghekent.</l>
      </lg>
      <lg id="s5" type="stanza">
        <l id="s5:l1">Die met achterclap haren naesten schaden</l>
        <l id="s5:l2">Die met grootscheyt, end hoochmoet is beladen,</l>
        <l id="s5:l3">Die sal ick t'samen uytroyen met vliet,</l>
        <l id="s5:l4">End lijden niet.</l>
      </lg>
      <lg id="s6" type="stanza">
        <l id="s6:l1">Mijn oogen sullen sien na den oprechten,</l>
        <l id="s6:l2">Op dat sulcke moghen wesen mijn knechten,</l>
        <l id="s6:l3">My sullen dienen die vroom ende goet,</l>
        <l id="s6:l4">Sijn van ghemoet.</l>
      </lg>
      <lg id="s7" type="stanza">
        <l id="s7:l1">Die tot bedroch end list hem wil begeven,</l>
        <l id="s7:l2">Die sal dan my in dienst niet zijn verheven</l>
        <l id="s7:l3">Den leughenspreker en sal oock by my</l>
        <l id="s7:l4">Niet wesen vry.</l>
      </lg>
      <lg id="s8" type="stanza">
        <l id="s8:l1">Vroech met ernst sal ick drijven uyt den lande,</l>
        <l id="s8:l2">De boosen al, end tsaem brengen ter schande</l>
        <l id="s8:l3">Op dat Gods huys van boosheyt groot en cleyn,</l>
        <l id="s8:l4">Gantsch werde reyn.</l>
      </lg>
    </lg>
  </text>
</song>
