<?xml version='1.0' encoding='utf-8' standalone='yes'?>
<song>
  <meta>
    <id>18364</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Schenk hier de wijn gezelle mijn</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Scinc her den wijn;</l>
        <l id="s1:l2">gheselle mijn,</l>
        <l id="s1:l3">wi willen vroilic leven;</l>
        <l id="s1:l4">het mach sulc zijn</l>
        <l id="s1:l5">noch up den Rijn,</l>
        <l id="s1:l6">die ons gheluc mach geven,</l>
        <l id="s1:l7">al moeten wi nu sneven.</l>
      </lg>
      <lg id="s2" type="stanza">
        <l id="s2:l1">Wat saelt ghetruert?</l>
        <l id="s2:l2">de sulc bezuert,</l>
        <l id="s2:l3">een ander moet bezoeten;</l>
        <l id="s2:l4">wat mi ghebuert</l>
        <l id="s2:l5">ic willecuert.</l>
        <l id="s2:l6">God saelt noch tjaren boeten,</l>
        <l id="s2:l7">dat wi nu trueren moeten.</l>
      </lg>
      <lg id="s3" type="stanza">
        <l id="s3:l1">In vruechden vro</l>
        <l id="s3:l2">sine wi also,</l>
        <l id="s3:l3">wi willens ons verbliden.</l>
        <l id="s3:l4">Wine achtens jo</l>
        <l id="s3:l5">een averstroo;</l>
        <l id="s3:l6">die ons daer om beniden</l>
        <l id="s3:l7">God geve hem al ons liden.</l>
      </lg>
      <lg id="s4" type="stanza">
        <l id="s4:l1">Gode geve hem heil</l>
        <l id="s4:l2">met vruechden geil,</l>
        <l id="s4:l3">wie metten vrauwen hoven;</l>
        <l id="s4:l4">al heift een veil</l>
        <l id="s4:l5">den wint in tzeil,</l>
        <l id="s4:l6">hi mach hem wel beloven</l>
        <l id="s4:l7">es hi des nijts te boven.</l>
      </lg>
      <lg id="s5" type="stanza">
        <l id="s5:l1">Wel op, wel aen,</l>
        <l id="s5:l2">laet niden staen,</l>
        <l id="s5:l3">ende leven wi metter eere;</l>
        <l id="s5:l4">met niders gaen,</l>
        <l id="s5:l5">onnere ontfaen;</l>
        <l id="s5:l6">van haren bozen kere</l>
        <l id="s5:l7">elc man hem hoeden lere.</l>
      </lg>
    </lg>
  </text>
</song>
