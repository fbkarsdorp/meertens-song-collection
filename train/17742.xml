<?xml version='1.0' encoding='utf-8' standalone='yes'?>
<song>
  <meta>
    <id>17742</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Nu hoor wat ik u schenk</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Nu hoort wat ic u schincke</l>
        <l id="s1:l2">met desen nieuwen tijt,</l>
        <l id="s1:l3">van een soe schonen vincke,</l>
        <l id="s1:l4">sij brengt ons groot iolijt.</l>
      </lg>
      <lg id="s2" type="stanza">
        <l id="s2:l1">Die vader vanden throone</l>
        <l id="s2:l2">heeft ons die vincke ghesent;</l>
        <l id="s2:l3">het is sijn eenich sone,</l>
        <l id="s2:l4">dats ons een lief present.</l>
      </lg>
      <lg id="s3" type="stanza">
        <l id="s3:l1">Het vincse een teer roede,</l>
        <l id="s3:l2">al binnen Nazareth,</l>
        <l id="s3:l3">bevaen al met armoeden</l>
        <l id="s3:l4">met duechden wel omset.</l>
      </lg>
      <lg id="s4" type="stanza">
        <l id="s4:l1">Die muyte en was niet gebroken</l>
        <l id="s4:l2">die dese vincke aen nam;</l>
        <l id="s4:l3">maer si bleef wel ghesloten</l>
        <l id="s4:l4">als hi hier tot ons quam.</l>
      </lg>
      <lg id="s5" type="stanza">
        <l id="s5:l1">Maer dat vernam een havic</l>
        <l id="s5:l2">met crommen clauwen stijf,</l>
        <l id="s5:l3">hi wilde dat vincxken doden;</l>
        <l id="s5:l4">het was hem een ontblijf.</l>
      </lg>
      <lg id="s6" type="stanza">
        <l id="s6:l1">Als hi hadde verloren</l>
        <l id="s6:l2">die edel vincke fijn,</l>
        <l id="s6:l3">doen wrack hi sinen thoren</l>
        <l id="s6:l4">aen so menich cleyn vogelkijn.</l>
      </lg>
      <lg id="s7" type="stanza">
        <l id="s7:l1">Die vinck quam haer vermeyden</l>
        <l id="s7:l2">tot Bethleem int prijeel;</l>
        <l id="s7:l3">daer mocht mense horen screyden</l>
        <l id="s7:l4">om onser alder seer.</l>
      </lg>
      <lg id="s8" type="stanza">
        <l id="s8:l1">Nu bidden wij der vincken</l>
        <l id="s8:l2">metter ghyolen sijn,</l>
        <l id="s8:l3">dat hi ons niet en laet versincken</l>
        <l id="s8:l4">al inder hellen pijn.</l>
      </lg>
    </lg>
  </text>
</song>
