<?xml version='1.0' encoding='utf-8' standalone='yes'?>
<song>
  <meta>
    <id>15853</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>De eerste vreugde die ik gewon</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Die eerste vruecht, die ic ghewan,</l>
        <l id="s1:l2">doet mi tot trueren comen;</l>
        <l id="s1:l3">met droef heit is mijn herte bevaen,</l>
        <l id="s1:l4">al vruecht is mi ontnomen;</l>
        <l id="s1:l5">dat dede allene scheidens noot;</l>
        <l id="s1:l6">vermiden moet ic tmondelijn root;</l>
        <l id="s1:l7">hoe bitter is mijn liden!</l>
      </lg>
      <lg id="s2" type="stanza">
        <l id="s2:l1">Die onmoet, dien ic int herte draech,</l>
        <l id="s2:l2">dien moetic langhe dulden,</l>
        <l id="s2:l3">daertoe hebbe ic mi self ghebracht,</l>
        <l id="s2:l4">daer ane en heeft si gheen schulden;</l>
        <l id="s2:l5">hem wil ic draghen totter tijt</l>
        <l id="s2:l6">dat mi die vruecht mijn onmoet verdrijft,</l>
        <l id="s2:l7">si can mijn onmoet keren.</l>
      </lg>
      <lg id="s3" type="stanza">
        <l id="s3:l1">Dat netel cruit, dat si mi gaf,</l>
        <l id="s3:l2">dat groeit in haren gaerde,</l>
        <l id="s3:l3">si spelet met mi ende ic met haer</l>
        <l id="s3:l4">so lustelic metter caerten;</l>
        <l id="s3:l5">bi teerste spel dat ic ghewan,</l>
        <l id="s3:l6">si boot mi dat frissche mondelijn an,</l>
        <l id="s3:l7">met vriendeliker liefden.</l>
      </lg>
      <lg id="s4" type="stanza">
        <l id="s4:l1">Doen vlocht si mi een cranselijn</l>
        <l id="s4:l2">van violen ende van rosen.</l>
        <l id="s4:l3">Si sprac: lief, set di neffens mi,</l>
        <l id="s4:l4">ende laet ons minnen ende cosen.’</l>
        <l id="s4:l5">Si bant dat cranselijn op minen hoet,</l>
        <l id="s4:l6">ende sprac tot mi: ‘sijt wel ghemoet,</l>
        <l id="s4:l7">ic come saen doch weder.’</l>
      </lg>
      <lg id="s5" type="stanza">
        <l id="s5:l1">Ic minde haer trou ende taller tijt</l>
        <l id="s5:l2">die mi woude met liefden lonen;</l>
        <l id="s5:l3">ende si heeft emmer mijn herte verblijt,</l>
        <l id="s5:l4">ick vlochte haer menighe crone.</l>
        <l id="s5:l5">Si sloot mi in haer herten schrijn,</l>
        <l id="s5:l6">ende liet mi emmer vertrouwend sijn</l>
        <l id="s5:l7">op hare gestadighe minne.</l>
      </lg>
      <lg id="s6" type="stanza">
        <l id="s6:l1">Doen ic lest male bi haar was,</l>
        <l id="s6:l2">in minen arm ic haer mocht omvanghen:</l>
        <l id="s6:l3">‘So seghne u God, mijn soete lief,</l>
        <l id="s6:l4">verhoort mijn vierich verlangen</l>
        <l id="s6:l5">ende ghevet mi u sneewitte hant,</l>
        <l id="s6:l6">schenct mi u trouwe tot een pant</l>
        <l id="s6:l7">van u en wil ic nemmer scheiden’.</l>
      </lg>
      <lg id="s7" type="stanza">
        <l id="s7:l1">- ‘Verlaet ghi mi, wat schadet mi dat?</l>
        <l id="s7:l2">Ic vinde wel u ghelike.’</l>
        <l id="s7:l3">Ende doen ic lest mael bi haer was</l>
        <l id="s7:l4">si dede heimelike biechte;</l>
        <l id="s7:l5">dat biechten wasser menighfout:</l>
        <l id="s7:l6">‘Schoon lief, ic doe u claer bescheid:</l>
        <l id="s7:l7">van u en wil ic niet scheiden.’</l>
      </lg>
      <lg id="s8" type="stanza">
        <l id="s8:l1">Wat hevet u dat rocken gedaen,</l>
        <l id="s8:l2">dat ghi niet meer en wilt spinnen;</l>
        <l id="s8:l3">ghi siet mi over die ocsel aen,</l>
        <l id="s8:l4">licht sal u dat ontvlieden.</l>
        <l id="s8:l5">Schoon lief, so nemet acht nu ter tijt,</l>
        <l id="s8:l6">dat ghi dat rocken niet en raket quijt,</l>
        <l id="s8:l7">ende groet mi, die spinsterigghe.</l>
      </lg>
      <lg id="s9" type="stanza">
        <l id="s9:l1">Die ons dat liedeken hevet ghedicht</l>
        <l id="s9:l2">ende teersten hevet ghesongen,</l>
        <l id="s9:l3">eenre spinsterigghe toegericht,</l>
        <l id="s9:l4">die liefde die hadde hem bedwonghen.</l>
        <l id="s9:l5">Hi denct aen haer en wenscht haer heil,</l>
        <l id="s9:l6">si es hem om gheen ghelt niet veil</l>
        <l id="s9:l7">die soete spinsterigghe.</l>
      </lg>
    </lg>
  </text>
</song>
