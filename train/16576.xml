<?xml version='1.0' encoding='utf-8' standalone='yes'?>
<song>
  <meta>
    <id>16576</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Een ridder en een meisje jong</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het staet een casteel, een rijc casteel,</l>
        <l id="s1:l2">een casteelken op hooger tinnen;</l>
        <l id="s1:l3">daer singhen die engelen so soeten lof,</l>
        <l id="s1:l4">heer Iesus woont daer binnen.</l>
      </lg>
      <lg id="s2" type="stanza">
        <l id="s2:l1">Tot desen casteele quamen wi gaerne,</l>
        <l id="s2:l2">conden wi daer toe gheraecken;</l>
        <l id="s2:l3">het blinct daer al van pueren gouwe,</l>
        <l id="s2:l4">die mueren en oock die daken.</l>
      </lg>
      <lg id="s3" type="stanza">
        <l id="s3:l1">Tot desen casteele en comen wij niet,</l>
        <l id="s3:l2">wi moeten vromelijck striden;</l>
        <l id="s3:l3">die wilde zee vlack ende diep,</l>
        <l id="s3:l4">die moeten wij over liden.</l>
      </lg>
      <lg id="s4" type="stanza">
        <l id="s4:l1">De boose gheesten comen ons aen,</l>
        <l id="s4:l2">met temptacien willen si ons verladen;</l>
        <l id="s4:l3">sij hebben daer so menigen te gronde gheseylt</l>
        <l id="s4:l4">met hare valsce raden.</l>
      </lg>
      <lg id="s5" type="stanza">
        <l id="s5:l1">Sij wenschen ons dicke inden gronde,</l>
        <l id="s5:l2">sij souden ons gherne verdrincken;</l>
        <l id="s5:l3">wij anckeren ons herte in Iesus wonden,</l>
        <l id="s5:l4">wij latent daer inne sincken.</l>
      </lg>
      <lg id="s6" type="stanza">
        <l id="s6:l1">Laet ons die wilde zee over varen</l>
        <l id="s6:l2">met also blide sinnen!</l>
        <l id="s6:l3">God die heere wil ons ghesparen,</l>
        <l id="s6:l4">dat wi dat casteel mogen winnen.</l>
      </lg>
    </lg>
  </text>
</song>
