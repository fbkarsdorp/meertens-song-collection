<?xml version='1.0' encoding='utf-8' standalone='yes'?>
<song>
  <meta>
    <id>17568</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Mijnheerken van Maldeghem</l>
        <l id="s1:l2">ghincker al uitter jaghen,</l>
        <l id="s1:l3">drie mijlkens buiten Brugghe,</l>
        <l id="s1:l4">daer stonter een linde breet;</l>
        <l id="s1:l5">hi en vont er niets te jaghen</l>
        <l id="s1:l6">als een herderken cleene,</l>
        <l id="s1:l7">hi moest hem teghen comen,</l>
        <l id="s1:l8">het was hem lief of leet.</l>
      </lg>
      <lg id="s2" type="stanza">
        <l id="s2:l1">‘Wel herderken, wel herderken,</l>
        <l id="s2:l2">ic souder u geiren vraghen,</l>
        <l id="s2:l3">wat wonder avontuere</l>
        <l id="s2:l4">is in dit bosch te sien?</l>
        <l id="s2:l5">van waer comt desen horen,</l>
        <l id="s2:l6">desen overschonen horen?</l>
        <l id="s2:l7">doe ic hem lest aenschouwde,</l>
        <l id="s2:l8">behoorde hi aen mijn.’</l>
      </lg>
      <lg id="s3" type="stanza">
        <l id="s3:l1">- ‘Mijnheerken van Maldeghem,</l>
        <l id="s3:l2">ghaet hier uit onser straeten,</l>
        <l id="s3:l3">want desen schonen horen</l>
        <l id="s3:l4">en gaet er u niet aen;</l>
        <l id="s3:l5">blies ic op minen horen,</l>
        <l id="s3:l6">mijn overschonen horen,</l>
        <l id="s3:l7">die XXXVI Keteleirs</l>
        <l id="s3:l8">die souden wesen gram.’</l>
      </lg>
      <lg id="s4" type="stanza">
        <l id="s4:l1">Mijnheerken van Maldeghem</l>
        <l id="s4:l2">en wildet niet gheloven,</l>
        <l id="s4:l3">hi nam hem ende sette</l>
        <l id="s4:l4">hem aen syn roden mont:</l>
        <l id="s4:l5">die XXXVI Keteleirs</l>
        <l id="s4:l6">die quamen uit tbosch ghespronghen,</l>
        <l id="s4:l7">ghelijc de wilde hasen</l>
        <l id="s4:l8">voor enen temmen hont.</l>
      </lg>
      <lg id="s5" type="stanza">
        <l id="s5:l1">‘Hout op, o cameraden,</l>
        <l id="s5:l2">van cappen ende kerven,</l>
        <l id="s5:l3">en slaeter toch mijnheerken</l>
        <l id="s5:l4">van Maldeghem niet doot!</l>
        <l id="s5:l5">ic heb met hem ghereden</l>
        <l id="s5:l6">door dorpen ende steden,</l>
        <l id="s5:l7">wel seven jaer ghedronken</l>
        <l id="s5:l8">ende gheten van sijn broot.’</l>
      </lg>
      <lg id="s6" type="stanza">
        <l id="s6:l1">Mijnheerken van Maldeghem</l>
        <l id="s6:l2">die schooter al in sijn tassche</l>
        <l id="s6:l3">ende gaf drie goude penninghen</l>
        <l id="s6:l4">aen desen herder coen:</l>
        <l id="s6:l5">- ‘wi sijn ons sesendertigh</l>
        <l id="s6:l6">mannen van avonturen,</l>
        <l id="s6:l7">er is voor deen oft dander</l>
        <l id="s6:l8">gheen cousen ofte schoen.</l>
      </lg>
      <lg id="s7" type="stanza">
        <l id="s7:l1">‘Mijnheerken van Maldeghem</l>
        <l id="s7:l2">ghi moet er ons hier beloven,</l>
        <l id="s7:l3">gheel vaste gaen beloven</l>
        <l id="s7:l4">al op u eerlikheit:</l>
        <l id="s7:l5">dat ghi het niet en sult segghen,</l>
        <l id="s7:l6">oft met gheen penne schriven,</l>
        <l id="s7:l7">als dat den bosch van Maldeghem</l>
        <l id="s7:l8">met rovers is beleit.’</l>
      </lg>
      <lg id="s8" type="stanza">
        <l id="s8:l1">Mijnheerken van Maldeghem</l>
        <l id="s8:l2">die hevet stille ghesweghen;</l>
        <l id="s8:l3">hi en heeft het met gheen penne</l>
        <l id="s8:l4">gheschreven ofte gheseit;</l>
        <l id="s8:l5">maer heeft met sinen voete</l>
        <l id="s8:l6">tot Brugghe int sant gheschreven,</l>
        <l id="s8:l7">als dat den bosch van Maldeghem</l>
        <l id="s8:l8">met rovers lach beleit.</l>
      </lg>
      <lg id="s9" type="stanza">
        <l id="s9:l1">Mijnheerken van Maldeghem</l>
        <l id="s9:l2">rieper al tot de sinen:</l>
        <l id="s9:l3">‘die XXXVI keteleirs</l>
        <l id="s9:l4">grijptse maer bi der keel;</l>
        <l id="s9:l5">ende doet aen ieder harer</l>
        <l id="s9:l6">enen iseren halsbant vaste</l>
        <l id="s9:l7">in donderaerdschen kerker</l>
        <l id="s9:l8">opt Maldeghems casteel.</l>
      </lg>
      <lg id="s10" type="stanza">
        <l id="s10:l1">‘Ende gheeft hem een brootjen</l>
        <l id="s10:l2">ende een cruike water</l>
        <l id="s10:l3">in donderaerdschen kerker</l>
        <l id="s10:l4">ende metselt dinganc dicht.’</l>
        <l id="s10:l5">- ‘Mijnheerken van Maldeghem,</l>
        <l id="s10:l6">schenct toch ghenade en metselt</l>
        <l id="s10:l7">in donderaerdschen kerker</l>
        <l id="s10:l8">den inganc toch niet dicht.’</l>
      </lg>
      <lg id="s11" type="stanza">
        <l id="s11:l1">Mijnheerken van Maldeghem</l>
        <l id="s11:l2">en woonde na dien tide</l>
        <l id="s11:l3">op sinen ouden casteele</l>
        <l id="s11:l4">gheen langhe daghen meer:</l>
        <l id="s11:l5">den kerker bleefer ghesloten,</l>
        <l id="s11:l6">die linden standen te groenen,</l>
        <l id="s11:l7">den enen steen die vieler</l>
        <l id="s11:l8">al op den andere neer.</l>
      </lg>
      <lg id="s12" type="stanza">
        <l id="s12:l1">In donderaerdschen kerker</l>
        <l id="s12:l2">daer spooct het noch alle nachten,</l>
        <l id="s12:l3">men sieter noch de muren</l>
        <l id="s12:l4">met diseren halsbant aen.</l>
        <l id="s12:l5">O reisigher, comter savonts,</l>
        <l id="s12:l6">maect stille tcruise des Heeren</l>
        <l id="s12:l7">ende stapt wat seerder over</l>
        <l id="s12:l8">de Maldeghemsche baen.</l>
      </lg>
    </lg>
  </text>
</song>
