<?xml version='1.0' encoding='utf-8' standalone='yes'?>
<song>
  <meta>
    <id>16577</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het stond een moeder rein</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het stont een moeder reene</l>
        <l id="s1:l2">neffens dat cruycen hout,</l>
        <l id="s1:l3">seer druckelick in weene,</l>
        <l id="s1:l4">in liefde niet vercout;</l>
        <l id="s1:l5">met pijne menichfout</l>
        <l id="s1:l6">sach sy haer soon eerbaer</l>
        <l id="s1:l7">hanghen, als puer reyn gout,</l>
        <l id="s1:l8">int vier des lijdens swaer.</l>
      </lg>
      <lg id="s2" type="stanza">
        <l id="s2:l1">Wiens medelijdend' herte</l>
        <l id="s2:l2">t' sweert druckelick doorsneet,</l>
        <l id="s2:l3">och, hoe was dan in smerte</l>
        <l id="s2:l4">bedruct, benaut, bezweet,</l>
        <l id="s2:l5">Godts moeder, als groot leet</l>
        <l id="s2:l6">haer soon ghebenedijt</l>
        <l id="s2:l7">wiert aanghedaen seer wreedt!</l>
        <l id="s2:l8">Voor haer noyt droever tijt.</l>
      </lg>
      <lg id="s3" type="stanza">
        <l id="s3:l1">Wie isser doch in wesen</l>
        <l id="s3:l2">die niet bedroeft sou zijn,</l>
        <l id="s3:l3">dat hy saghe ten desen</l>
        <l id="s3:l4">Christi moeder divijn</l>
        <l id="s3:l5">in sulck' een zwaere pijn?</l>
        <l id="s3:l6">Wien sout aen hebben niet,</l>
        <l id="s3:l7">die saegh' op elck termijn</l>
        <l id="s3:l8">haer lijden en verdriet?</l>
      </lg>
      <lg id="s4" type="stanza">
        <l id="s4:l1">Om de schult en misdaden</l>
        <l id="s4:l2">van al zijn volck onvroet,</l>
        <l id="s4:l3">sach sy, met druck beladen,</l>
        <l id="s4:l4">van hoofde tot den voet,</l>
        <l id="s4:l5">Jesum, deurwont, bebloet;</l>
        <l id="s4:l6">sy sach in s'drucx foreest</l>
        <l id="s4:l7">sterven haer sone soet,</l>
        <l id="s4:l8">als hy gaf zijnen gheest.</l>
      </lg>
      <lg id="s5" type="stanza">
        <l id="s5:l1">O fonteyne der liefde,</l>
        <l id="s5:l2">moeder ghetrouwe, iont</l>
        <l id="s5:l3">dat ick, als de gheriefde,</l>
        <l id="s5:l4">mach inder herten gront</l>
        <l id="s5:l5">smaken de cracht terstont</l>
        <l id="s5:l6">van zijn lijden en gru;</l>
        <l id="s5:l7">dat ick alsoo deurwont</l>
        <l id="s5:l8">mach weenen hier met u.</l>
      </lg>
      <lg id="s6" type="stanza">
        <l id="s6:l1">Doet toch mijn herte branden</l>
        <l id="s6:l2">tot Godt nacht ende dach;</l>
        <l id="s6:l3">bindt met der liefden banden</l>
        <l id="s6:l4">in t' hert' al zijn verdrach,</l>
        <l id="s6:l5">dat ick behagen mach</l>
        <l id="s6:l6">hem, soo doorwont voor my;</l>
        <l id="s6:l7">sijn pijne met beclach</l>
        <l id="s6:l8">in my bedeelt doch ghy.</l>
      </lg>
      <lg id="s7" type="stanza">
        <l id="s7:l1">Beweecht mijn herte binnen,</l>
        <l id="s7:l2">soo langh' ic leve cranck,</l>
        <l id="s7:l3">om met u te versinnen</l>
        <l id="s7:l4">des cruyce lijden stranck:</l>
        <l id="s7:l5">tis doch al mijn verlanck</l>
        <l id="s7:l6">met een druckich vermaen</l>
        <l id="s7:l7">met u nemen den ganck,</l>
        <l id="s7:l8">om neffens t'cruys te staen.</l>
      </lg>
      <lg id="s8" type="stanza">
        <l id="s8:l1">Maecht der maechden verheven,</l>
        <l id="s8:l2">doet my hier Christus doot,</l>
        <l id="s8:l3">syn passi', bitter leven,</l>
        <l id="s8:l4">draghen in t' herte bloot;</l>
        <l id="s8:l5">t' sy in vreucht, oft in noot,</l>
        <l id="s8:l6">deur een liefd' onbevlect,</l>
        <l id="s8:l7">ghedinken al d'aenstoot</l>
        <l id="s8:l8">van God mensche perfect.</l>
      </lg>
      <lg id="s9" type="stanza">
        <l id="s9:l1">Maect my deur u doch vierich,</l>
        <l id="s9:l2">moeder en maecht bekent,</l>
        <l id="s9:l3">bevrijt my vant dangierich</l>
        <l id="s9:l4">vier en d'eeuwich torment;</l>
        <l id="s9:l5">deur Christus cruyce wendt</l>
        <l id="s9:l6">van my t' sondich ghetreur;</l>
        <l id="s9:l7">jont in mijn lesten endt</l>
        <l id="s9:l8">des blijschaps soeten geur.</l>
      </lg>
    </lg>
  </text>
</song>
