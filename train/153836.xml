<?xml version='1.0' encoding='utf-8' standalone='yes'?>
<song>
  <meta>
    <id>153836</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody>Psalm 024 Datheen</melody>
  <author>J. Sent</author></meta>
  <text>
    <lg type="song">
      <lg id="s1" type="stanza">
        <l id="s1:l1">WY bidden u  Vader ydoon</l>
        <l id="s1:l2">Door  Christum dijnen lieven Soon</l>
        <l id="s1:l3">En door den Heyl'ghen Gheest waerachtich</l>
        <l id="s1:l4">Wilt doch na u  beloften reyn,</l>
        <l id="s1:l5">By ons hier wesen int ghemeyn,</l>
        <l id="s1:l6">met u heylighe Gheest seer krachtich</l>
      </lg>
      <lg id="s2" type="stanza">
        <l id="s2:l1">Maeckt ons vierich ende bequaem,</l>
        <l id="s2:l2">Op dat wy uwen  heyl'gen naem</l>
        <l id="s2:l3">Te recht moghen aenroepen vaerdich,</l>
        <l id="s2:l4">Dat wy in dit aertsche foreest,</l>
        <l id="s2:l5">En van herten seer onbevreest,</l>
        <l id="s2:l6">Loven uwen name  eerwaerdich.</l>
      </lg>
      <lg id="s3" type="stanza">
        <l id="s3:l1">Aensiet u knecht tot deser stont</l>
        <l id="s3:l2">Geeft hem u woort in  synen mont</l>
        <l id="s3:l3">Dat hy 't mach spreecken t' onser  Leere,</l>
        <l id="s3:l4">En u  verholentheyt doen kont,</l>
        <l id="s3:l5">Dat wy 't  verstaen van herten gront,</l>
        <l id="s3:l6">En  bewaren tot uwer eere.</l>
      </lg>
      <lg id="s4" type="stanza">
        <l id="s4:l1">Laet u beloften nu ter tijt,</l>
        <l id="s4:l2">So Esaias ons belijt,</l>
        <l id="s4:l3">O Heer aen ons vervullet wesen,</l>
        <l id="s4:l4">Dat uwe woort heerlijck en goet,</l>
        <l id="s4:l5">Niet ledich tot  u keeren moet</l>
        <l id="s4:l6">Maer dattet doe u wil gepresen.</l>
      </lg>
      <lg id="s5" type="stanza">
        <l id="s5:l1">Maeckt ons waerdich ende bequaem,</l>
        <l id="s5:l2">Om u heylighe woort eersaem,</l>
        <l id="s5:l3">Met  sachtmoedicheydt te ontfanghen</l>
        <l id="s5:l4">Dat wy altijt met goet accoort</l>
        <l id="s5:l5">Als Gods kinderen toebehoort,</l>
        <l id="s5:l6">Als na Gods  Rijck moghen verlanghen.</l>
      </lg>
      <lg id="s6" type="stanza">
        <l id="s6:l1">Laet ons altijt gedachtich zijn</l>
        <l id="s6:l2">De liefde  Gods op dit termijn,</l>
        <l id="s6:l3">Die hy door Christum heeft bewesen,</l>
        <l id="s6:l4">Doen hy quam uyt syns Vaders schoot</l>
        <l id="s6:l5">En syn root bloet voor ons  vergoot</l>
        <l id="s6:l6">Wilt dit altijt ghedachtich wesen.</l>
      </lg>
      <lg id="s7" type="stanza">
        <l id="s7:l1">Die Godes liefde  recht doorgront</l>
        <l id="s7:l2">Die sal oock weder gaen terstont,</l>
        <l id="s7:l3">En synen  broeder liefd bewijsen,</l>
        <l id="s7:l4">Hy sal oock licht alle  verdriet,</l>
        <l id="s7:l5">Dat hem ons Godes  naem gheschiet,</l>
        <l id="s7:l6">Boven 't gheluck der werelt prijsen</l>
      </lg>
      <lg id="s8" type="stanza">
        <l id="s8:l1">Dus bidden wy  Hemelsche Vaer</l>
        <l id="s8:l2">Dat uwe woort alsoo vruchtbaer</l>
        <l id="s8:l3">Altijt in onse hert mach bloeyen</l>
        <l id="s8:l4">Op dat wy hier int aertsche lant,</l>
        <l id="s8:l5">Mogen lichten  met goet verstant</l>
        <l id="s8:l6">Altijt in deuchden overvloeyen.</l>
      </lg>
      <lg id="s9" type="stanza">
        <l id="s9:l1">Op dat daer noch veel moghen saen,</l>
        <l id="s9:l2">Tot uwen heyligen Berch gaen</l>
        <l id="s9:l3">Om uwe Woort aldaer te hooren,</l>
        <l id="s9:l4">Op dat sy oock nae desen tijdt</l>
        <l id="s9:l5">Van herten mogen zijn  verblijt,</l>
        <l id="s9:l6">Met vele  Godes uytvercooren.</l>
      </lg>
      <lg id="s10" type="stanza">
        <l id="s10:l1">O Princelijcken  Vader goet,</l>
        <l id="s10:l2">Laet ons  gebedt al metter spoet</l>
        <l id="s10:l3">Tot u al door die  Wolcken dringhen</l>
        <l id="s10:l4">Dat wy alsoo door uwe  kracht</l>
        <l id="s10:l5">Overwinnen des  duyvels macht</l>
        <l id="s10:l6">En also uwen wil volbringen.</l>
      </lg>
    </lg>
  </text>
</song>
