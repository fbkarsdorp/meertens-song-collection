<?xml version='1.0' encoding='utf-8' standalone='yes'?>
<song>
  <meta>
    <id>158403</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Mijn zinnetjes zijn mij doortogen</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">GHy Herder Israels wilt hooren,</l>
        <l id="s1:l2">Ghy die Ioseph gelijc als schapen hoet,</l>
        <l id="s1:l3">Die sit op Cherubim wilt spooren,</l>
        <l id="s1:l4">Verweckt u macht die Ephraim zijt goet,</l>
        <l id="s1:l5">Benjamin Manasse tsamen,</l>
        <l id="s1:l6">En staet ons met hulpe by,</l>
        <l id="s1:l7">En staet ons met hulpe by,</l>
        <l id="s1:l8">God haelt ons weder by namen,</l>
        <l id="s1:l9">Laet u aenschijn lichten so ghenesen wy</l>
      </lg>
      <lg id="s2" type="stanza">
        <l id="s2:l1">Heere God Sebaoth hoe langhe</l>
        <l id="s2:l2">Wilt ghy toornich zijn over uwes volcx ghebeen,</l>
        <l id="s2:l3">Ghy spijstse met broot der tranen banghe,</l>
        <l id="s2:l4">Met maten der tranen drenckt ghyse gemeen</l>
        <l id="s2:l5">Ons nabueren achten ons twistich in samen</l>
        <l id="s2:l6">Ons vyanden zijn over ons bly,</l>
        <l id="s2:l7">Ons vyanden zijn over ons bly,</l>
        <l id="s2:l8">O God haelt ons weder by namen,</l>
        <l id="s2:l9">Laet u aenschijn lichten so ghenesen wy.</l>
      </lg>
      <lg id="s3" type="stanza">
        <l id="s3:l1">Wt Egipten hebdy een wijnstock verheven</l>
        <l id="s3:l2">Die Heydenen verdreven u wijnstoc playsant</l>
        <l id="s3:l3">Ghy hebt hem een ruymte ghegheven,</l>
        <l id="s3:l4">Hem laten wortelen en vervullen t'lant,</l>
        <l id="s3:l5">Bergen zijn bedect met sijn schaduwe t'samen</l>
        <l id="s3:l6">Met zijn rancken Gods oordeelen vry,</l>
        <l id="s3:l7">Met zijn rancken Gods oordeelen vry,</l>
        <l id="s3:l8">O Godt haelt ons weder by namen</l>
        <l id="s3:l9">Laet u aenschijn lichten soo ghenesen wy.</l>
      </lg>
      <lg id="s4" type="stanza">
        <l id="s4:l1">Hy heeft zijn spruyten wijdt ontloocken,</l>
        <l id="s4:l2">En zijn schooten tot aen 't waeter en aen de zee,</l>
        <l id="s4:l3">Waerom hebt ghy zijn tuyn af ghebroocken,</l>
        <l id="s4:l4">Dat hem af pluckt dat voorby gaet ree?</l>
        <l id="s4:l5">Die wilde swijns en twee dier quamen</l>
        <l id="s4:l6">Omwroeten en knaghen hem fy,</l>
        <l id="s4:l7">Omwroeten en knaghen hem fy,</l>
        <l id="s4:l8">O Godt haelt ons weder by namen,</l>
        <l id="s4:l9">Laet u aenschijn lichten soo ghenesen wy.</l>
      </lg>
      <lg id="s5" type="stanza">
        <l id="s5:l1">Godt Zebaoth keert doch tot u knapen</l>
        <l id="s5:l2">Van den Hemel aensiet ons, dese Wijnstock besoeckt,</l>
        <l id="s5:l3">Volmaeckt dien die u rechte handt heeft gheschapen</l>
        <l id="s5:l4">En over den sone dien ghy hebt ghekloeckt,</l>
        <l id="s5:l5">Siet daer in wiltse beschamen</l>
        <l id="s5:l6">Dat des barnens een eynde zy,</l>
        <l id="s5:l7">Dat des scheurens een eynde zy,</l>
        <l id="s5:l8">O Godt haelt ons weder by namen</l>
        <l id="s5:l9">Laet u aensicht lichten soo ghenesen wy.</l>
      </lg>
      <lg id="s6" type="stanza">
        <l id="s6:l1">Laet u handt zijn ghenadich</l>
        <l id="s6:l2">Over den man uwer rechter hant,</l>
        <l id="s6:l3">En op des menschen kinderen schadich</l>
        <l id="s6:l4">Die ghy ghesterckt hebt playsant,</l>
        <l id="s6:l5">Soo wijcken wy niet al t'samen,</l>
        <l id="s6:l6">Laet ons leven soo aenroepen uwen name wy,</l>
        <l id="s6:l7">Laet ons leven soo aenroepen uwen name wy,</l>
        <l id="s6:l8">O Godt haelt ons weder by namen</l>
        <l id="s6:l9">Laet u aensicht lichten dat Syon genesen zy.</l>
      </lg>
    </lg>
  </text>
</song>
