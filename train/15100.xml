<?xml version='1.0' encoding='utf-8' standalone='yes'?>
<song>
  <meta>
    <id>15100</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Adieu mijn vreugde adieu solaas</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Adieu mijn vroude, adieu solaes,</l>
        <l id="s1:l2">mijn blischap laet ic bi u staen;</l>
        <l id="s1:l3">ic wil mi in desen ternoy besluten,</l>
        <l id="s1:l4">ter doren des lidens bin ic in ghegaen.</l>
      </lg>
      <lg id="s2" type="stanza">
        <l id="s2:l1">In desen ternoy wil ic nu striden</l>
        <l id="s2:l2">ende volghen den banier, dat voor mi gaet;</l>
        <l id="s2:l3">minen Heren wil ic ghetrouwe wesen</l>
        <l id="s2:l4">ende gaen int casteel, dat teghen mi staet.</l>
      </lg>
      <lg id="s3" type="stanza">
        <l id="s3:l1">Dat casteel is mi als seer enteghen,</l>
        <l id="s3:l2">daer ic mit willen bin inghegaen;</l>
        <l id="s3:l3">want liden en wil mi niet begheven,</l>
        <l id="s3:l4">so langhe als ic dat leven haen.</l>
      </lg>
      <lg id="s4" type="stanza">
        <l id="s4:l1">Och God ende Onse Vrouwe mach icket wel claghen,</l>
        <l id="s4:l2">sint dat ic eerst in dit leven quam,</l>
        <l id="s4:l3">so en drufte ic die wateren des rouwen niet halen</l>
        <l id="s4:l4">uter cisterne van Bethlehem.</l>
      </lg>
      <lg id="s5" type="stanza">
        <l id="s5:l1">Och God ende och God, wat is dit leven,</l>
        <l id="s5:l2">daer men dus veel in liden moet;</l>
        <l id="s5:l3">en haddes God selven niet ghegheven,</l>
        <l id="s5:l4">ten waer te liden om gheen goet.</l>
      </lg>
      <lg id="s6" type="stanza">
        <l id="s6:l1">Allen troost der creaturen is mi ontweken:</l>
        <l id="s6:l2">dat claghe ic God ende Onser Vrouwen,</l>
        <l id="s6:l3">ende alle solaes heeft mi begheven,</l>
        <l id="s6:l4">mer liden en dede mi nie ontrouwe.</l>
      </lg>
      <lg id="s7" type="stanza">
        <l id="s7:l1">Ghevanghen bin ic in swaren verdriet:</l>
        <l id="s7:l2">help rike Here God, dat claghe ic di;</l>
        <l id="s7:l3">ic worde ghelaten aen allen siden,</l>
        <l id="s7:l4">mer trouwelic staet mi liden bi.</l>
      </lg>
      <lg id="s8" type="stanza">
        <l id="s8:l1">Alle solaes der werelt heb ic begheven</l>
        <l id="s8:l2">ende hope daer groot loon af te ontfaen,</l>
        <l id="s8:l3">ende waende voort aen in vreden te leven,</l>
        <l id="s8:l4">mer als mi dunket is liden mijn loon.</l>
      </lg>
      <lg id="s9" type="stanza">
        <l id="s9:l1">Och God, die hem wel conde gheliden,</l>
        <l id="s9:l2">waer dat lief of waer dat leet,</l>
        <l id="s9:l3">die soude hem nae wel seer verbliden,</l>
        <l id="s9:l4">als dat aen een sterven gaet.</l>
      </lg>
      <lg id="s10" type="stanza">
        <l id="s10:l1">In druc waer ooc wel troost gheleghen:</l>
        <l id="s10:l2">die hem te rechte soeken can,</l>
        <l id="s10:l3">dat moest een constich meister wesen</l>
        <l id="s10:l4">ende legghen alle sine vlijt daer aen.</l>
      </lg>
      <lg id="s11" type="stanza">
        <l id="s11:l1">Mit rechte moghen wi van desen liden wel spreken,</l>
        <l id="s11:l2">want wi twee ghesellen sijn;</l>
        <l id="s11:l3">als ic mijns Heren Godes verghete,</l>
        <l id="s11:l4">so roepet mi liden weder in.</l>
      </lg>
      <lg id="s12" type="stanza">
        <l id="s12:l1">Een ternoy is mi van swaren verdriet,</l>
        <l id="s12:l2">help rike Here God, dat claghe ic di;</l>
        <l id="s12:l3">heb ic troost of en heb ic en gheen,</l>
        <l id="s12:l4">ic moet mi liden ende swighen al stil.</l>
      </lg>
      <lg id="s13" type="stanza">
        <l id="s13:l1">Een ternoy te striden en is mi gheen spel,</l>
        <l id="s13:l2">des claghe ic God mijn avontuur;</l>
        <l id="s13:l3">gave hi mi troost, hi dede so wel,</l>
        <l id="s13:l4">want mi dat leven wort so suur.</l>
      </lg>
      <lg id="s14" type="stanza">
        <l id="s14:l1">Als ic van desen ternoy hoor spreken,</l>
        <l id="s14:l2">van vresen doet mi mijn herte so wee;</l>
        <l id="s14:l3">schilt ende speer moet al tebreken,</l>
        <l id="s14:l4">die helm des vreden gaet al ontwee.</l>
      </lg>
      <lg id="s15" type="stanza">
        <l id="s15:l1">O Maria, der sondaren troost,</l>
        <l id="s15:l2">waer heeft ie ridder ternoy ghestreden,</l>
        <l id="s15:l3">God selven heeft hem daer uut verloost;</l>
        <l id="s15:l4">mer al mijn troost is druc ende liden.</l>
      </lg>
      <lg id="s16" type="stanza">
        <l id="s16:l1">Vremde ben ic in veren lande,</l>
        <l id="s16:l2">daer ic dus veel in liden moet,</l>
        <l id="s16:l3">ende onghetroost moet ic daer gaen</l>
        <l id="s16:l4">als een ellendich pelgrim doet.</l>
      </lg>
      <lg id="s17" type="stanza">
        <l id="s17:l1">Ic bloeyde als enen groenen twijch,</l>
        <l id="s17:l2">doe mi die grauwe roc wert aenghedaen;</l>
        <l id="s17:l3">och God, ic moet verdorren eer tijt,</l>
        <l id="s17:l4">want druc ende liden heeft mi bevaen.</l>
      </lg>
      <lg id="s18" type="stanza">
        <l id="s18:l1">Ic mach der tortelduven wel liken,</l>
        <l id="s18:l2">die haren gaden verloren heeft;</l>
        <l id="s18:l3">so vlieghet si op enen dorren twijch</l>
        <l id="s18:l4">ende si is trurich tot alre tijt.</l>
      </lg>
      <lg id="s19" type="stanza">
        <l id="s19:l1">Ic bidde Maria, der moeder Godes,</l>
        <l id="s19:l2">dat si mi helpe mit hare hant,</l>
        <l id="s19:l3">dat ic in desen stride voldure,</l>
        <l id="s19:l4">want mine siel daer voor staet te pant.</l>
      </lg>
      <lg id="s20" type="stanza">
        <l id="s20:l1">Maria, en wilt mi niet vergheten,</l>
        <l id="s20:l2">aen u, weerde vrouwe, staet alle mijn troost,</l>
        <l id="s20:l3">ghi sijt een sterne des meers gheheten,</l>
        <l id="s20:l4">ghi hebter dit jaer so menighe verloost.</l>
      </lg>
      <lg id="s21" type="stanza">
        <l id="s21:l1">Weest vrome ende wilt u niet versaghen,</l>
        <l id="s21:l2">maer hebt altoos enen goeden moet,</l>
        <l id="s21:l3">so moochdi u nae wel seer verbliden,</l>
        <l id="s21:l4">alst hier aen een sterven gaet.</l>
      </lg>
      <lg id="s22" type="stanza">
        <l id="s22:l1">Als dese joncfrouwe dus heeft gestreden</l>
        <l id="s22:l2">ende wat sal dan daer wesen dat loon?</l>
        <l id="s22:l3">Die blischap des hemels mit allen heilighen,</l>
        <l id="s22:l4">ende God sal selven wesen haer croon.</l>
      </lg>
    </lg>
  </text>
</song>
