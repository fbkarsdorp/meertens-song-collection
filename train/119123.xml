<?xml version='1.0' encoding='utf-8' standalone='yes'?>
<song>
  <meta>
    <id>119123</id>
    <date>
      <year-start>1709</year-start>
      <year-end>1709</year-end>
    </date>
    <location>
      <orginal-name>utrecht</orginal-name>
      <standard-name>Utrecht, The Netherlands</standard-name>
      <coordinates>
        <lon>52.0949753</lon>
        <lat>5.109708</lat>
      </coordinates>
    </location>
    <tags/>
    <melody>Allez où le sort vous conduit</melody>
  <author>Carolus Tuinman</author></meta>
  <text>
    <lg type="song">
      <lg id="s1" type="stanza">
        <l id="s1:l1">WIe heeft'er een vergeest'lijk oog?</l>
        <l id="s1:l2">Die zie Gods Lam dat wegneemt 's werelds zonden.</l>
        <l id="s1:l3">Ziens-waarder zaak wierd nooit gevonden.</l>
        <l id="s1:l4">Dus klimt 't geluk der schouwers hemel-hoog.</l>
        <l id="s1:l5">Veel zienders hebben lang begeert</l>
        <l id="s1:l6">Met dit gezicht te mogen zijn vereert:</l>
        <l id="s1:l7">Maar dat wierd eerst bewaart voor laater tijden.</l>
        <l id="s1:l8">Nu is 't de dag</l>
        <l id="s1:l9">Dat met verblijden</l>
        <l id="s1:l10">Elk dat schouwen mag.</l>
      </lg>
      <lg id="s2" type="stanza">
        <l id="s2:l1">Dit Lam is vol geheimenis,</l>
        <l id="s2:l2">Die 't eindig brein, hoe schrander, niet kan vatten;</l>
        <l id="s2:l3">Mits hier d'oneindigheid der schatten</l>
        <l id="s2:l4">Van d'Algenoegzaamheid verborgen is.</l>
        <l id="s2:l5">Dit Lam is Godes Zoon, 't is God bevleescht.</l>
        <l id="s2:l6">O d'Eng'len zelf zijn lang belust geweest</l>
        <l id="s2:l7">Te mogen zien in zo veel wonderheden,</l>
        <l id="s2:l8">Gantsch zonder peil.</l>
        <l id="s2:l9">Dat past ons mede;</l>
        <l id="s2:l10">Want het is ons heil.</l>
      </lg>
      <lg id="s3" type="stanza">
        <l id="s3:l1">Nooit zagmen heerlijker gezicht</l>
        <l id="s3:l2">Als hem, in wien der Godheids volheid woonde,</l>
        <l id="s3:l3">Die 's Vaders deugden zo vertoonde,</l>
        <l id="s3:l4">'t Afschijnzel van 't zelf-standig Glori-licht:</l>
        <l id="s3:l5">Die Hem ziet heeft den Vader ook gezien;</l>
        <l id="s3:l6">Als zijnde 's Vaders aangezicht, in wien</l>
        <l id="s3:l7">Zijn gantsche Naam in 't midden is: al quam Hy</l>
        <l id="s3:l8">Uitwendig slecht;</l>
        <l id="s3:l9">Dat dekzel nam Hy</l>
        <l id="s3:l10">Als des Vaders knecht.</l>
      </lg>
      <lg id="s4" type="stanza">
        <l id="s4:l1">'t Is d'allerliefelijkste zaak;</l>
        <l id="s4:l2">Het troostelijkst dat immer oog beschouwde:</l>
        <l id="s4:l3">Wiens voor-gezicht en schaduw d'Ouden,</l>
        <l id="s4:l4">Hoewel van verr', gaf 't grootste ziel-vermaak.</l>
        <l id="s4:l5">'t Is 't Zoen-lam, tot schuld-offer eens geslacht,</l>
        <l id="s4:l6">Na 's Vrede-raads besluit: 't welk heeft volbragt,</l>
        <l id="s4:l7">Tot zonden-zoen, 't geen Vaders toorn bevredigt,</l>
        <l id="s4:l8">Wiens Opper-macht</l>
        <l id="s4:l9">Zo was beledigt</l>
        <l id="s4:l10">Van het mensch-geslacht.</l>
      </lg>
      <lg id="s5" type="stanza">
        <l id="s5:l1">Dit Lam is 't Lichaam, Waarheid, Beeld,</l>
        <l id="s5:l2">Der Tempel-schaduwen en Offer-dieren</l>
        <l id="s5:l3">Daar Isr'el plechtig door moest vieren</l>
        <l id="s5:l4">Den gods-dienst, die op dees vervulling speelt</l>
        <l id="s5:l5">Dat Lam nam weg der offer-lamm'ren jok</l>
        <l id="s5:l6">En 't bloed-gepleng van schaap en stier en bok.</l>
        <l id="s5:l7">Zo d' Ouden in de schaduw hen verheugden</l>
        <l id="s5:l8">Wat is 't dan niet</l>
        <l id="s5:l9">Een stof tot vreugde</l>
        <l id="s5:l10">Dat men 't Lichaam ziet?</l>
      </lg>
      <lg id="s6" type="stanza">
        <l id="s6:l1">'t Is boven al beminnens-waard.</l>
        <l id="s6:l2">Verblind' en dwaaze wereldlingen mogen</l>
        <l id="s6:l3">Zich aan begeerlijkheid der oogen</l>
        <l id="s6:l4">Vergapen: 't is vergeefs hier op gestaart.</l>
        <l id="s6:l5">Schouw, geest'lijk mensch, dit Lam gestadig aan.</l>
        <l id="s6:l6">Wie oogen heeft moet d'oogen daar op slaan:</l>
        <l id="s6:l7">Maar duiven-oogen, als van zijn Vriendinne,</l>
        <l id="s6:l8">Waar door zijn hert</l>
        <l id="s6:l9">Uit suiv're minne</l>
        <l id="s6:l10">Dan genomen werd.</l>
      </lg>
      <lg id="s7" type="stanza">
        <l id="s7:l1">Zie 't Lam met een bekreten oog;</l>
        <l id="s7:l2">Wijl Gy 't Ach! met uw zonden hebt doorsteeken.</l>
        <l id="s7:l3">Stort langs uw kaaken traanen-beeken:</l>
        <l id="s7:l4">Waar toe de rouw 't boetvaardig hart bewoog.</l>
        <l id="s7:l5">Wat heeft doch dit onnozel Lam gedaan,</l>
        <l id="s7:l6">Zeg, ô mijn ziel! dat dat moest ondergaan</l>
        <l id="s7:l7">Die bloed-dood? 't zijn uw zonden die het slachtten.</l>
        <l id="s7:l8">O gruwel-daad!</l>
        <l id="s7:l9">Dat die gedachte</l>
        <l id="s7:l10">Nooit doch van u gaat.</l>
      </lg>
      <lg id="s8" type="stanza">
        <l id="s8:l1">Beschouw 't ook met meêdogentheid.</l>
        <l id="s8:l2">Uw ingewand moet romm'len, 't hert als breken,</l>
        <l id="s8:l3">Als gy zijn herte-bloed ziet leken;</l>
        <l id="s8:l4">Of hy in 't stof, uit ziel-angst, nederleit.</l>
        <l id="s8:l5">Volg Hem met een ontfermend' oog eens na:</l>
        <l id="s8:l6">Gethzemane, het Recht-huis, Golgotha</l>
        <l id="s8:l7">Toont zulk een deerlijk schouwspel dat de luister</l>
        <l id="s8:l8">Der zon betrekt,</l>
        <l id="s8:l9">En treurig duister</l>
        <l id="s8:l10">'t Sidd'rend aardrijk dekt.</l>
      </lg>
      <lg id="s9" type="stanza">
        <l id="s9:l1">O zie dit Lam ook door geloov'</l>
        <l id="s9:l2">Dat ziels-oog schouwt Hem aan het Kruis gehangen</l>
        <l id="s9:l3">Als Israël de kop're slange.</l>
        <l id="s9:l4">Lijd niet dat iets u dat gezicht ontroov'.</l>
        <l id="s9:l5">Wie met dat oog 't Lam Gods ziet, 't is gewis</l>
        <l id="s9:l6">Dat het voor hem ten zoen geoffert is.</l>
        <l id="s9:l7">O zalig oog! ô heilzaam zien! 't welk allen</l>
        <l id="s9:l8">Die 't oeffenen, doet</l>
        <l id="s9:l9">God welgevallen</l>
        <l id="s9:l10">In 's Lams offer-bloed.</l>
      </lg>
      <lg id="s10" type="stanza">
        <l id="s10:l1">Aanschouw meê met een oog van liefd</l>
        <l id="s10:l2">Hem die ons eerst zo weêrgaloos beminde,</l>
        <l id="s10:l3">In wien wy al 't beminn'lijk vinden,</l>
        <l id="s10:l4">En die voor ons uit liefd zo wierd doorgrieft.</l>
        <l id="s10:l5">Uit liefd heeft Hy zijn ziel zelf uitgestort.</l>
        <l id="s10:l6">De grootste weêrliefd komt hier veel te kort.</l>
        <l id="s10:l7">Hoe moest ons oog, hoe moest ons herte branden</l>
        <l id="s10:l8">In liefde-vlam?</l>
        <l id="s10:l9">Want zelf vyanden</l>
        <l id="s10:l10">Zijn bemint van 't Lam.</l>
      </lg>
      <lg id="s11" type="stanza">
        <l id="s11:l1">Zie ook met een verheugt gezicht,</l>
        <l id="s11:l2">En lacchend' oog, uit innig ziels verblijden</l>
        <l id="s11:l3">Dit Gods Lam, 't welk door zijn lijden</l>
        <l id="s11:l4">Den zonden-last heeft van de ziel gelicht.</l>
        <l id="s11:l5">Verheugt u nu in uwe zaligheid</l>
        <l id="s11:l6">Die God voor 't oog der volk'ren heeft bereid.</l>
        <l id="s11:l7">Nu past gejuich aan Zions vreugde-reyen,</l>
        <l id="s11:l8">En dat men 't Lam</l>
        <l id="s11:l9">Met zege-meyen</l>
        <l id="s11:l10">Te gemoete quam.</l>
      </lg>
      <lg id="s12" type="stanza">
        <l id="s12:l1">Dat Lam is Judâs Leeuw ook meê,</l>
        <l id="s12:l2">Die brullen kan tot heil van zijn beminden:</l>
        <l id="s12:l3">Maar die zijn Haters kan verslinden.</l>
        <l id="s12:l4">'t Zachtmoedig Lam straft die met schrikk'lijk wee.</l>
        <l id="s12:l5">Dat Lam is 't geen den hel-wolf zijnen roof</l>
        <l id="s12:l6">Ontweldigt heeft, en plet het slangen-hooft.</l>
        <l id="s12:l7">'t Kan alles tot den afgrond nedervellen</l>
        <l id="s12:l8">Wat zo niet ziet,</l>
        <l id="s12:l9">Maar zich derft stellen</l>
        <l id="s12:l10">Tegen 's Lams gebied.</l>
      </lg>
      <lg id="s13" type="stanza">
        <l id="s13:l1">Heer! geev en open my 't gezicht.</l>
        <l id="s13:l2">'k Ben geest'lijk hert-en oogen-loos geboren.</l>
        <l id="s13:l3">'k Heb mijn gezicht helaas! Verloren.</l>
        <l id="s13:l4">Vergeefs bestraalt my anders 't zalig licht:</l>
        <l id="s13:l5">Vergeefs is 't dat zich 't Lam al openbaart,</l>
        <l id="s13:l6">Zo gy, ô God! mijn oogen niet verklaart.</l>
        <l id="s13:l7">Laat doch uw Geest 't gezicht zo in my werken,</l>
        <l id="s13:l8">En meer en meer</l>
        <l id="s13:l9">In my versterken:</l>
        <l id="s13:l10">Dat 's mijn ziels-begeer.</l>
      </lg>
      <lg id="s14" type="stanza">
        <l id="s14:l1">Maak ook zo werkzaam dat gezicht,</l>
        <l id="s14:l2">Dat ik verand're van natuur en zeden,</l>
        <l id="s14:l3">En 't Lam gelijk', zo dat ik mede</l>
        <l id="s14:l4">Een Lam mag zijn, gantsch na uw Beeld gericht.</l>
        <l id="s14:l5">Dan zult gy weêr op my zien van om hoog,</l>
        <l id="s14:l6">Als is 't zo laage, met een gunstig oog:</l>
        <l id="s14:l7">Ja daar uw hert en hand dan mee verzellen</l>
        <l id="s14:l8">Om van het quaad</l>
        <l id="s14:l9">My vry te stellen,</l>
        <l id="s14:l10">Door uw raad en daad.</l>
      </lg>
      <lg id="s15" type="stanza">
        <l id="s15:l1">Mag ik, Lam Gods, u hier zo zien</l>
        <l id="s15:l2">Dan zal ik uw ook namaals eens aanschouwen,</l>
        <l id="s15:l3">Niet als zy, die vol angst en rouwe</l>
        <l id="s15:l4">In berg of rots uw gramschap willen vliên:</l>
        <l id="s15:l5">Maar met die schaar, die hier rekhalzend zag</l>
        <l id="s15:l6">Naar uwe komst, in die doorluchte dag.</l>
        <l id="s15:l7">Dan droogt Gy al de traanen van de vroomen,</l>
        <l id="s15:l8">Die Gy dan leid</l>
        <l id="s15:l9">Aan 's levens stroomen</l>
        <l id="s15:l10">Tot in eeuwigheid.</l>
      </lg>
    </lg>
  </text>
</song>
