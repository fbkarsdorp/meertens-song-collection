<?xml version='1.0' encoding='utf-8' standalone='yes'?>
<song>
  <meta>
    <id>17960</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Rijke God hoe mag dat wezen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘O lacen, hoe macht wezen,</l>
        <l id="s1:l2">dat ic so truerich ben?</l>
        <l id="s1:l3">Ic had een wtgelesen,</l>
        <l id="s1:l4">si staet so vast in mijnen sin;</l>
        <l id="s1:l5">ic drage dat lijden verborghen</l>
        <l id="s1:l6">int ionghe herte mijn,</l>
        <l id="s1:l7">van tsavonts totten morgen;</l>
        <l id="s1:l8">het en mach niet anders zyn.</l>
      </lg>
      <lg id="s2" type="stanza">
        <l id="s2:l1">‘Ic heb die alderliefste</l>
        <l id="s2:l2">dats eenen brief ghesant,</l>
        <l id="s2:l3">hi hielt van trouwer liefden,</l>
        <l id="s2:l4">hi is mi wel becant;</l>
        <l id="s2:l5">den brief heeft si ghereten;</l>
        <l id="s2:l6">ick scriver haer nemmermeer:</l>
        <l id="s2:l7">adieu myn alderliefste,</l>
        <l id="s2:l8">ic en sie u nemmermeer.</l>
      </lg>
      <lg id="s3" type="stanza">
        <l id="s3:l1">‘Den brief heeft si gereten,</l>
        <l id="s3:l2">die stricken heeft si ontdaen;</l>
        <l id="s3:l3">si heeft myn herte bevanghen</l>
        <l id="s3:l4">ic en can haer niet ontgaen.</l>
        <l id="s3:l5">Ic sal haer duecht bewijsen</l>
        <l id="s3:l6">waer dat ic can oft mach;</l>
        <l id="s3:l7">ic gonne die alderliefste</l>
        <l id="s3:l8">veel duysent goeder nacht.’</l>
      </lg>
      <lg id="s4" type="stanza">
        <l id="s4:l1">- ‘Gheselle, laet u gedencken,</l>
        <l id="s4:l2">valt u een vrouwe so hert:</l>
        <l id="s4:l3">menich hase wert gewencket,</l>
        <l id="s4:l4">die noyt gevangen en wert;</l>
        <l id="s4:l5">en condise niet achterlopen,</l>
        <l id="s4:l6">so volchtse haestelijc na</l>
        <l id="s4:l7">door haghen ende door straten;</l>
        <l id="s4:l8">die liefde die is onderdaen.</l>
      </lg>
      <lg id="s5" type="stanza">
        <l id="s5:l1">‘Gheselle, wel lieve geselle,</l>
        <l id="s5:l2">leeft voort op goeden troost;</l>
        <l id="s5:l3">hi leyt dicwils gevanghen,</l>
        <l id="s5:l4">die namaels wort verlost.’</l>
        <l id="s5:l5">- ‘Ic wil mi gaen verhueghen,</l>
        <l id="s5:l6">vaert wech, mijnder herten pyn,</l>
        <l id="s5:l7">het is in haer vermoghen,</l>
        <l id="s5:l8">het mach noch anders zijn.</l>
      </lg>
      <lg id="s6" type="stanza">
        <l id="s6:l1">‘Adieu! mach ic wel scriven,</l>
        <l id="s6:l2">adieu! is mijn devijs;</l>
        <l id="s6:l3">ic hope noch troost te criegen,</l>
        <l id="s6:l4">mijn lief gheve ic den prijs.</l>
        <l id="s6:l5">Ic sal haer soetelic volghen,</l>
        <l id="s6:l6">si en mach mi niet ontgaen,</l>
        <l id="s6:l7">adieu mijn alderliefste,</l>
        <l id="s6:l8">ghi hout myn herte gevaen.’</l>
      </lg>
    </lg>
  </text>
</song>
