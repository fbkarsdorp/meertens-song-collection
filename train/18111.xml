<?xml version='1.0' encoding='utf-8' standalone='yes'?>
<song>
  <meta>
    <id>18111</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>O tijd zeer lustig vol melodieÃ«n</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">O tijt zeer lustich vol melodyen,</l>
        <l id="s1:l2">o tmeys seysoen edel, zonder ghenoot,</l>
        <l id="s1:l3">als ghijt vervroeyt al en doet verblyen,</l>
        <l id="s1:l4">blijft my, laes, mijn hertkin swaer als een loot.</l>
        <l id="s1:l5">Deur tfel ghepeys sterf ic de doot,</l>
        <l id="s1:l6">als de ghegriefste;</l>
        <l id="s1:l7">dat doet, helas, tverlanghen groot</l>
        <l id="s1:l8">naer d' alderliefste.</l>
        <l id="s1:l9">Al mijn bloet verwalt,</l>
        <l id="s1:l10">mijn zinnen treuren;</l>
        <l id="s1:l11">o Jocus, wat salt</l>
        <l id="s1:l12">van my ghebeuren?</l>
        <l id="s1:l13">Het comt my daer veuren:</l>
        <l id="s1:l14">ick wilt haer claghen.</l>
        <l id="s1:l15">O Godt Cupido, rasch, zonder traghen,</l>
        <l id="s1:l16">laet haer dat ander cleen voghelkin mijn boodschap draghen.</l>
      </lg>
      <lg id="s2" type="stanza">
        <l id="s2:l1">Deur haer zoo lyd' ick seer groote onvrame,</l>
        <l id="s2:l2">peysen end' herpeysen valt my rebel,</l>
        <l id="s2:l3">den dach is altijts my onbequame,</l>
        <l id="s2:l4">meest deel tsnachts soo waeck' ic vol pynen fel.</l>
        <l id="s2:l5">Wien zou ghenoughen zulk en spel</l>
        <l id="s2:l6">vol van venyne?</l>
        <l id="s2:l7">Gheen tijt ben ic sonder ghequel</l>
        <l id="s2:l8">noch zonder pyne;</l>
        <l id="s2:l9">mijn natuere streckt</l>
        <l id="s2:l10">tot harer weerden:</l>
        <l id="s2:l11">haer fier wesen treckt</l>
        <l id="s2:l12">meer dan thien peerden;</l>
        <l id="s2:l13">wie zoude dit heerden</l>
        <l id="s2:l14">meest t' allen daghen?</l>
        <l id="s2:l15">O Godt Cupido, rasch, zonder traghen,</l>
        <l id="s2:l16">laet haer dat ander cleen voghelkin mijn boodschap draghen.</l>
      </lg>
      <lg id="s3" type="stanza">
        <l id="s3:l1">Drucx heb ick, conner meer dan ick wensche,</l>
        <l id="s3:l2">nemmermeer gheen troost, maer al teghenspoet;</l>
        <l id="s3:l3">niet en verandert soo zeer den mensche</l>
        <l id="s3:l4">als alleene de nieuwe minne zoet.</l>
        <l id="s3:l5">Wie zou ghedincken zulcken gloet,</l>
        <l id="s3:l6">als doedt hem schande?</l>
        <l id="s3:l7">tFier baerdt hem selven, wies men doet</l>
        <l id="s3:l8">met zynen brande.</l>
        <l id="s3:l9">Venus groot virtuyt</l>
        <l id="s3:l10">cant soo bestieren,</l>
        <l id="s3:l11">sy neemt haer tribuyt</l>
        <l id="s3:l12">van alle dieren:</l>
        <l id="s3:l13">sulck zijn haer manieren</l>
        <l id="s3:l14">soo wijt ghewaghen.</l>
        <l id="s3:l15">O Godt Cupido, rasch, sonder traghen,</l>
        <l id="s3:l16">laet haer dat ander cleen voghelkin mijn boodschap draghen.</l>
      </lg>
      <lg id="s4" type="stanza">
        <l id="s4:l1">Dat ick dus dichte met goeder moeten,</l>
        <l id="s4:l2">in bosschen, op velden, al mijn ghebreck,</l>
        <l id="s4:l3">dats mijnder pijnen een groot verzoeten.</l>
        <l id="s4:l4">Gheen vriendt soo ghetrouw die ics doe ontdeck;</l>
        <l id="s4:l5">ick vreese te zeer den valschen beck</l>
        <l id="s4:l6">nievers ghepresen:</l>
        <l id="s4:l7">mocht ick haer zelf doen een vertreck,</l>
        <l id="s4:l8">ick waer ghenesen.</l>
        <l id="s4:l9">Alleen dit regaerdt</l>
        <l id="s4:l10">doet my veel nosen;</l>
        <l id="s4:l11">haers zoeten aerdt</l>
        <l id="s4:l12">passeert alle rosen.</l>
        <l id="s4:l13">Wat dienen veel glosen?</l>
        <l id="s4:l14">Ken derfs niet vraghen.</l>
        <l id="s4:l15">O Godt Cupido, rasch, sonder traghen,</l>
        <l id="s4:l16">laet haer dat ander cleen voghelkin mijn boodschap draghen.</l>
      </lg>
      <lg id="s5" type="stanza">
        <l id="s5:l1">Vlieght wt t' bosch derwaerts als nu ten tyde,</l>
        <l id="s5:l2">seght dees schoon princesse dees woorden net:</l>
        <l id="s5:l3">dat ick in boomen ons minne snijde,</l>
        <l id="s5:l4">als die groeyen, groeyt ooc ons liefde met;</l>
        <l id="s5:l5">believet zoo vrou Venus wet</l>
        <l id="s5:l6">sy sal noch wassen:</l>
        <l id="s5:l7">ick leve in hope, ken mach niet bet</l>
        <l id="s5:l8">tot 't eens zal passen.</l>
        <l id="s5:l9">Ick ben t' eynden raedt,</l>
        <l id="s5:l10">mijn zinnen dolen,</l>
        <l id="s5:l11">noyt gloedt was soo quaedt</l>
        <l id="s5:l12">als tvier verholen:</l>
        <l id="s5:l13">laes, wies werdt bequolen,</l>
        <l id="s5:l14">ick drinck mijn slaghen.</l>
        <l id="s5:l15">O Godt Cupido, rasch, sonder traghen,</l>
        <l id="s5:l16">laet haer dat ander cleen voghelkin mijn boodschap draghen.</l>
      </lg>
    </lg>
  </text>
</song>
