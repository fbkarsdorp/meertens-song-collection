<?xml version='1.0' encoding='utf-8' standalone='yes'?>
<song>
  <meta>
    <id>190208</id>
    <date>
      <year-start>1561</year-start>
      <year-end>1561</year-end>
    </date>
    <location>
      <orginal-name>londen</orginal-name>
      <standard-name>London, England</standard-name>
      <coordinates>
        <lon>51.5073219</lon>
        <lat>-0.1276474</lat>
      </coordinates>
    </location>
    <tags/>
    <melody>Gelobt seist du Jesu Christ</melody>
  <author>Jan Utenhove</author></meta>
  <text>
    <lg type="song">
      <lg id="s1" type="stanza">
        <l id="s1:l1">GHeloeft systu Heer, Iesu Christ,</l>
        <l id="s1:l2">Dat du mensche gheboren bist,</l>
        <l id="s1:l3">Ons allen ghelyck, doch ongheschendt</l>
        <l id="s1:l4">Op dat Gods toorn van ons ghewendt</l>
        <l id="s1:l5">Wurdɇ ende gheendt.</l>
      </lg>
      <lg id="s2" type="stanza">
        <l id="s2:l1">Gheloeft systu, Heer, Iesu Christ,</l>
        <l id="s2:l2">Dat du mensche ghestoruen bist,</l>
        <l id="s2:l3">Voor onse sonden mit smerten groot</l>
        <l id="s2:l4">Ons te bringhen, van d’eewige dood,</l>
        <l id="s2:l5">In Abrahams schoot.</l>
      </lg>
      <lg id="s3" type="stanza">
        <l id="s3:l1">Gheloeft systu, Heer Iesu Christ,</l>
        <l id="s3:l2">Dat du menschɇ opghestanden bist,</l>
        <l id="s3:l3">Tot onser aller gherechtigheyt,</l>
        <l id="s3:l4">Dat wy dy dienden emmer bereyd</l>
        <l id="s3:l5">In allɇ heyligheyt.</l>
      </lg>
    </lg>
  </text>
</song>
