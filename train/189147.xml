<?xml version='1.0' encoding='utf-8' standalone='yes'?>
<song>
  <meta>
    <id>189147</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Gij die Christus hebt aangedaan</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ghy die Christum hebt aenghedaen,</l>
        <l id="s1:l2">Zijt ghy met hem opghestaen,</l>
        <l id="s1:l3">En hebt dat doorghenomen,</l>
        <l id="s1:l4">Niet weder int oude leven te gaen,</l>
        <l id="s1:l5">So laet ons worden als volcomen,</l>
        <l id="s1:l6">Vruchtbaer boomen.</l>
      </lg>
      <lg id="s2" type="stanza">
        <l id="s2:l1">Een yeghelijck boom, dit overdenckt,</l>
        <l id="s2:l2">Die gheen goe vruchten voort en brengt,</l>
        <l id="s2:l3">Sal worden afgehouwen,</l>
        <l id="s2:l4">Neemt waer de gaven die God u schenckt,</l>
        <l id="s2:l5">En wilt die oeffenen ghetrouwen,</l>
        <l id="s2:l6">Sonder jouwen.</l>
      </lg>
      <lg id="s3" type="stanza">
        <l id="s3:l1">Christus die spreeckt hier wel opsiet,</l>
        <l id="s3:l2">Sonder my en vermeucht ghy niet,</l>
        <l id="s3:l3">Laet ons sijn haven verwachten,</l>
        <l id="s3:l4">Op dat hy ons niet af en snijt,</l>
        <l id="s3:l5">Als wy gheen vruchten voort en brachten,</l>
        <l id="s3:l6">Door sijn crachten.</l>
      </lg>
      <lg id="s4" type="stanza">
        <l id="s4:l1">Als wy ons voor het quaet behoen,</l>
        <l id="s4:l2">So moeten wy tot t'goede spoen,</l>
        <l id="s4:l3">Wy moghen niet ledich wesen,</l>
        <l id="s4:l4">Daer staet die God vreest sal goet doen,</l>
        <l id="s4:l5">Eclesiasticus ghepresen,</l>
        <l id="s4:l6">Tuycht van desen.</l>
      </lg>
      <lg id="s5" type="stanza">
        <l id="s5:l1">Doet nu aen alle menschen goet,</l>
        <l id="s5:l2">Voor alle die gheloovighe voet</l>
        <l id="s5:l3">Spreeckt Paulus wilt dit vaten,</l>
        <l id="s5:l4">Voort maeckt ons Christus Iesus vroet,</l>
        <l id="s5:l5">Dat wy moeten comen te baten,</l>
        <l id="s5:l6">Die ons haten.</l>
      </lg>
      <lg id="s6" type="stanza">
        <l id="s6:l1">Wie goet can doen t'eenigher stont,</l>
        <l id="s6:l2">Doet hy dat niet dat is hem sont,</l>
        <l id="s6:l3">laet ons doch niet vertraghen,</l>
        <l id="s6:l4">Dat ons de Heere slapende vont,</l>
        <l id="s6:l5">Wy souden seker seer veel slaghen,</l>
        <l id="s6:l6">Moeten draghen.</l>
      </lg>
      <lg id="s7" type="stanza">
        <l id="s7:l1">Hierom zijt neerstich in de weer,</l>
        <l id="s7:l2">Hebt altijt acht op Christus leer,</l>
        <l id="s7:l3">Laet u daer af niet leyden,</l>
        <l id="s7:l4">Den Vorst des levens een groot Heer</l>
        <l id="s7:l5">Wie soude ons van dien voorseyden</l>
        <l id="s7:l6">Moghen leyden.</l>
      </lg>
      <lg id="s8" type="stanza">
        <l id="s8:l1">Laet ons doch hooren na sijn stem,</l>
        <l id="s8:l2">T'woort des levens is by hem,</l>
        <l id="s8:l3">Ioannes heeft het gheschreven,</l>
        <l id="s8:l4">Laet ons houden ons lichaem tem,</l>
        <l id="s8:l5">Op dat wy daerna moghen leven</l>
        <l id="s8:l6">Zijn verheven.</l>
      </lg>
      <lg id="s9" type="stanza">
        <l id="s9:l1">Verheven hier naer dats ons begheer,</l>
        <l id="s9:l2">Wie hem hier verheft wort verneert,</l>
        <l id="s9:l3">God haet hooveerdighe gheesten,</l>
        <l id="s9:l4">Die hem de minste hier ordineert,</l>
        <l id="s9:l5">Die sal in des Hemels foreeste</l>
        <l id="s9:l6">Zijn de meeste.</l>
      </lg>
      <lg id="s10" type="stanza">
        <l id="s10:l1">Hierom en laet de Hoverdy,</l>
        <l id="s10:l2">Gheensins hebben de heerschappy,</l>
        <l id="s10:l3">In woorden of ghedachten,</l>
        <l id="s10:l4">Dit leerde Tobias sijn soon hoort my,</l>
        <l id="s10:l5">Ghy moet hier oock seer wel op achten,</l>
        <l id="s10:l6">Ghy gheslachten.</l>
      </lg>
      <lg id="s11" type="stanza">
        <l id="s11:l1">Ghy die Christenen zijt ghenaemt,</l>
        <l id="s11:l2">Wandelt so uwen roep betaemt,</l>
        <l id="s11:l3">Twelck ons na sijn vermoghen,</l>
        <l id="s11:l4">Paulus tot den Ephesien raemt,</l>
        <l id="s11:l5">Wilt u om de Schrift te vernoeghen,</l>
        <l id="s11:l6">Also voeghen.</l>
      </lg>
      <lg id="s12" type="stanza">
        <l id="s12:l1">Noch vinden wy gheschreven daer,</l>
        <l id="s12:l2">Van een ghemeynte also claer</l>
        <l id="s12:l3">Ghepresen boven ghesteente,</l>
        <l id="s12:l4">Christus die is het hooft van haer</l>
        <l id="s12:l5">Vleesch ende been van sijn ghebeente</l>
        <l id="s12:l6">Die ghemeente.</l>
      </lg>
      <lg id="s13" type="stanza">
        <l id="s13:l1">O God Prince der Princen fijn,</l>
        <l id="s13:l2">Wilt haer doch een beschermer zijn,</l>
        <l id="s13:l3">Wilt daer den dief uytkeeren,</l>
        <l id="s13:l4">Wy staen opt levende woort van dijn,</l>
        <l id="s13:l5">Ghy weet dat wy niet en begheeren</l>
        <l id="s13:l6">Valsche leeren.</l>
      </lg>
    </lg>
  </text>
</song>
