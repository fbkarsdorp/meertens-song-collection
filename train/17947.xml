<?xml version='1.0' encoding='utf-8' standalone='yes'?>
<song>
  <meta>
    <id>17947</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>O Jezus zoet verleen mij doch confoort</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">O Iesu soet,</l>
        <l id="s1:l2">verleent mi doch confoort,</l>
        <l id="s1:l3">sterct minen moet,</l>
        <l id="s1:l4">druck worpt my over boort;</l>
        <l id="s1:l5">valdy mi discoort,</l>
        <l id="s1:l6">so en can ick niet voort,</l>
        <l id="s1:l7">so swaer is therte verlaen;</l>
        <l id="s1:l8">blive ic dus vergoort,</l>
        <l id="s1:l9">in mijn sonden versmoort,</l>
        <l id="s1:l10">so is mijn vruecht ghedaen.</l>
      </lg>
      <lg id="s2" type="stanza">
        <l id="s2:l1">Gheeft mi doch raet,</l>
        <l id="s2:l2">ick ben van troost seer bloot;</l>
        <l id="s2:l3">aensiet minen staet,</l>
        <l id="s2:l4">nature brocht mi inder noot;</l>
        <l id="s2:l5">der werelt vruechde soet</l>
        <l id="s2:l6">coemt met ghewelde groot</l>
        <l id="s2:l7">so diep int herte mijn;</l>
        <l id="s2:l8">natuerken wert ghenoot,</l>
        <l id="s2:l9">die gheest biedt wederstoot,</l>
        <l id="s2:l10">och hoe soude ick blide ghesijn.</l>
      </lg>
      <lg id="s3" type="stanza">
        <l id="s3:l1">Troost ghi mi niet,</l>
        <l id="s3:l2">so make ick groot misbaer;</l>
        <l id="s3:l3">in dit verdriet</l>
        <l id="s3:l4">sterve ick die doot, tes claer;</l>
        <l id="s3:l5">want van iaer te iaer</l>
        <l id="s3:l6">so ben ick in desen vaer;</l>
        <l id="s3:l7">o Iesu lief, dyen ic noyt en sach,</l>
        <l id="s3:l8">dat valt natuerken te swaer,</l>
        <l id="s3:l9">van desen twee weerde paer,</l>
        <l id="s3:l10">dwelc ick wel claghen mach.</l>
      </lg>
      <lg id="s4" type="stanza">
        <l id="s4:l1">Princersse fier,</l>
        <l id="s4:l2">mijn hope staet al aen dy;</l>
        <l id="s4:l3">reyne eglentier,</l>
        <l id="s4:l4">aenhoort mijns drucx ghescry</l>
        <l id="s4:l5">ende staet mi bi,</l>
        <l id="s4:l6">ende scheyt nu niet van mi,</l>
        <l id="s4:l7">thoont doch u compassie soet;</l>
        <l id="s4:l8">mi en ruct hoe dat si,</l>
        <l id="s4:l9">mach ick comen vry</l>
        <l id="s4:l10">bi u, mijn liefste goet.</l>
      </lg>
    </lg>
  </text>
</song>
