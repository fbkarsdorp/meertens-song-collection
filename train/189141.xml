<?xml version='1.0' encoding='utf-8' standalone='yes'?>
<song>
  <meta>
    <id>189141</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 019 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">V Heere Zebaoth,</l>
        <l id="s1:l2">Onsen Heer en God,</l>
        <l id="s1:l3">Looven wy altesamen,</l>
        <l id="s1:l4">Wy prijsen u goetheyt,</l>
        <l id="s1:l5">Die ghy hebt uytghebreyt,</l>
        <l id="s1:l6">Over ons seer bequaem,</l>
        <l id="s1:l7">So wijt den Hemel staert,</l>
        <l id="s1:l8">V ghenade op gaet,</l>
        <l id="s1:l9">Vwe macht ende eere</l>
        <l id="s1:l10">Verschijnt suyver end reen,</l>
        <l id="s1:l11">In u wercken ghemeen,</l>
        <l id="s1:l12">Dies loven wy u Heere,</l>
      </lg>
      <lg id="s2" type="stanza">
        <l id="s2:l1">In Ierusalem schoon,</l>
        <l id="s2:l2">Op den Berghe Zyon,</l>
        <l id="s2:l3">Thoont ghy u gunst seer goet,</l>
        <l id="s2:l4">Aldaer so wert ghehoort,</l>
        <l id="s2:l5">Dijn leer en heylich woort,</l>
        <l id="s2:l6">Seer lustelijck en soet,</l>
        <l id="s2:l7">Ghy Heer door uwe licht</l>
        <l id="s2:l8">In Zyon yeder sticht,</l>
        <l id="s2:l9">Aldaer hebt ghy u woont,</l>
        <l id="s2:l10">Dijnen heylighen gheest,</l>
        <l id="s2:l11">Toont ons in dit foreest,</l>
        <l id="s2:l12">Seynt ghy uyt s'Hemels troont.</l>
      </lg>
      <lg id="s3" type="stanza">
        <l id="s3:l1">Alleen ghy Heere zijt,</l>
        <l id="s3:l2">Die ons ghebenedijt,</l>
        <l id="s3:l3">En verquickt ons ghemoet,</l>
        <l id="s3:l4">Daer is gheen God als ghy,</l>
        <l id="s3:l5">Die maeckt van sonden vry,</l>
        <l id="s3:l6">En de misdaet uyt doet,</l>
        <l id="s3:l7">Ghy roept ons al ghelijck,</l>
        <l id="s3:l8">Tot u Hemelsche rijck,</l>
        <l id="s3:l9">En wilt ons heyl en leven,</l>
        <l id="s3:l10">Dies wy uyt sherten gront,</l>
        <l id="s3:l11">V sullen taller stont,</l>
        <l id="s3:l12">Lof prijs en eere gheven.</l>
      </lg>
      <lg id="s4" type="stanza">
        <l id="s4:l1">Ghy zijt Coning voorwaer,</l>
        <l id="s4:l2">Over u heyl'ghe schaer,</l>
        <l id="s4:l3">Die ghy seer hebt bemint,</l>
        <l id="s4:l4">V heyl'ghen te saem,</l>
        <l id="s4:l5">Eeren Heer uwen naem,</l>
        <l id="s4:l6">Zijnde gheestelijck ghesint,</l>
        <l id="s4:l7">Ghy zijt haer hulp en schilt,</l>
        <l id="s4:l8">Die haer beschermen wilt,</l>
        <l id="s4:l9">Voor sond ende oneere,</l>
        <l id="s4:l10">Door uwe groote cracht,</l>
        <l id="s4:l11">En Conincklijcke macht,</l>
        <l id="s4:l12">Bewaert ghy haer o Heere.</l>
      </lg>
      <lg id="s5" type="stanza">
        <l id="s5:l1">Dies wy u Heere al,</l>
        <l id="s5:l2">Met een vrolijck gheschal,</l>
        <l id="s5:l3">Loven met stemmen soet,</l>
        <l id="s5:l4">Wy die hier zijn by een,</l>
        <l id="s5:l5">Sullen uwen naem reen,</l>
        <l id="s5:l6">Seer vriendelijck en goet,</l>
        <l id="s5:l7">Prijsen tot alder tijt,</l>
        <l id="s5:l8">En u ghebenedijt,</l>
        <l id="s5:l9">Seer dancken ende loven,</l>
        <l id="s5:l10">Danck, lof, prijs ende eer,</l>
        <l id="s5:l11">Zy u God onse Heer,</l>
        <l id="s5:l12">Op aerden en daer boven.</l>
      </lg>
    </lg>
  </text>
</song>
