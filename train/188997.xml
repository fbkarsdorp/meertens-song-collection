<?xml version='1.0' encoding='utf-8' standalone='yes'?>
<song>
  <meta>
    <id>188997</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 026 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Bewaert o Heer mijn recht,</l>
        <l id="s1:l2">Want voorwaer uwen knecht</l>
        <l id="s1:l3">Wandelt in onschult nu voortaen,</l>
        <l id="s1:l4">Op u staet mijn betrouwen,</l>
        <l id="s1:l5">In al mijn swaer benouwen</l>
        <l id="s1:l6">Daerom en sal ick niet vergaen.</l>
      </lg>
      <lg id="s2" type="stanza">
        <l id="s2:l1">Heer doorsoeckt mijn ghemoet</l>
        <l id="s2:l2">Proeft my in teghenspoet,</l>
        <l id="s2:l3">Aen den proefsteen in mijn ellent,</l>
        <l id="s2:l4">Mijn hert en oock mijn nieren</l>
        <l id="s2:l5">Proeft doch Heer met den vyeren,</l>
        <l id="s2:l6">Op dat ick echt worde bekent.</l>
      </lg>
      <lg id="s3" type="stanza">
        <l id="s3:l1">Want Heer de ooghen mijn,</l>
        <l id="s3:l2">Vastlijck gheslaghen zijn,</l>
        <l id="s3:l3">Op uwe ghenaed' end goetheyt.</l>
        <l id="s3:l4">End' ick leyde mijn leven,</l>
        <l id="s3:l5">Na den reghel voorschreven,</l>
        <l id="s3:l6">Ick wandel in uwe waerheyt.</l>
      </lg>
      <lg id="s4" type="stanza">
        <l id="s4:l1">Der leughensprekers boos,</l>
        <l id="s4:l2">Versamelingh seer loos,</l>
        <l id="s4:l3">Ick altijdt o Heer haten sal.</l>
        <l id="s4:l4">Met schalcke menschen listich</l>
        <l id="s4:l5">Die valsch zijn ende twistich</l>
        <l id="s4:l6">Heb ick niet ghemeyn over al.</l>
      </lg>
      <lg id="s5" type="stanza">
        <l id="s5:l1">Heer der Godloosen kerck</l>
        <l id="s5:l2">Haer ercheyt end haer werck,</l>
        <l id="s5:l3">Haet ick altijt uyt Herten gront.</l>
        <l id="s5:l4">By den schalcken en boosen,</l>
        <l id="s5:l5">Noch oock by den Godloosen,</l>
        <l id="s5:l6">En sit ick, Heer, tot ghener stont.</l>
      </lg>
      <lg id="s6" type="stanza">
        <l id="s6:l1">Ick wasch mijn handen reyn,</l>
        <l id="s6:l2">Met onschult int ghemeyn,</l>
        <l id="s6:l3">Ick gheve my tot tgoet eenpaer,</l>
        <l id="s6:l4">End God tot u offranden,</l>
        <l id="s6:l5">Schoon en seer verschanden,</l>
        <l id="s6:l6">Diemen doet op uwen altaer.</l>
      </lg>
      <lg id="s7" type="stanza">
        <l id="s7:l1">Op dat ick daer en eer,</l>
        <l id="s7:l2">End heerlijckheyt, o Heer,</l>
        <l id="s7:l3">Singhen mach overluyt en claer.</l>
        <l id="s7:l4">End uwe wonderwercken,</l>
        <l id="s7:l5">Seer groot, so men can mercken,</l>
        <l id="s7:l6">Mach verconden int openbaer.</l>
      </lg>
      <lg id="s8" type="stanza">
        <l id="s8:l1">Ick hebbe Heer bemint</l>
        <l id="s8:l2">End hertelijck verslint</l>
        <l id="s8:l3">V schoon huys daer ghy woonen wilt</l>
        <l id="s8:l4">Die plaets daermen vercondet,</l>
        <l id="s8:l5">End oock altijt vermondet</l>
        <l id="s8:l6">Vwen lof end prijs Heere milt.</l>
      </lg>
      <lg id="s9" type="stanza">
        <l id="s9:l1">Laet my niet zijn ghetelt,</l>
        <l id="s9:l2">Gheplaecht noch oock ghequelt,</l>
        <l id="s9:l3">Met den hoofdoenders obstinaet.</l>
        <l id="s9:l4">Neemt doch niet wech mijn leven,</l>
        <l id="s9:l5">Met dien die hem begheven,</l>
        <l id="s9:l6">Tot bloetstorten uyt nijt end haet.</l>
      </lg>
      <lg id="s10" type="stanza">
        <l id="s10:l1">De verraders vol nijt,</l>
        <l id="s10:l2">Wt listen, haet end spijt,</l>
        <l id="s10:l3">Verclaghen my met onrecht groot</l>
        <l id="s10:l4">Sy loopen ende slaven,</l>
        <l id="s10:l5">Om gheschencken ende gaven,</l>
        <l id="s10:l6">Die hen haest brenghen tot der doot.</l>
      </lg>
      <lg id="s11" type="stanza">
        <l id="s11:l1">maer ick wil Heere, gaen</l>
        <l id="s11:l2">Vromelijck end bestaen,</l>
        <l id="s11:l3">In eenvout met een oprecht hert.</l>
        <l id="s11:l4">Weest my doch nu ghenadich</l>
        <l id="s11:l5">O mijn God seer weldadich,</l>
        <l id="s11:l6">Verlost my uyt angst ende smaet.</l>
      </lg>
      <lg id="s12" type="stanza">
        <l id="s12:l1">Ick sie Heer dat ghy my</l>
        <l id="s12:l2">Hebt opgherecht end dry,</l>
        <l id="s12:l3">Ghestelt op uwen wegh eerbaer.</l>
        <l id="s12:l4">Dies wil ick u, Heer, prijsen,</l>
        <l id="s12:l5">Singhen end eer bewijsen,</l>
        <l id="s12:l6">Int midden uwes volcx eenpaer.</l>
      </lg>
    </lg>
  </text>
</song>
