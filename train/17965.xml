<?xml version='1.0' encoding='utf-8' standalone='yes'?>
<song>
  <meta>
    <id>17965</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>O lustelijke mei gij zijt nu in seizoen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">O lustelike mey, ghi zijt nu in saisoene,</l>
        <l id="s1:l2">schoon ende groene,</l>
        <l id="s1:l3">die vogelkens singen nacht ende dach.</l>
        <l id="s1:l4">Dies ic wel mach, sonder verdrach,</l>
        <l id="s1:l5">aensien reyn ooge opslach</l>
        <l id="s1:l6">van myn lief coene;</l>
        <l id="s1:l7">haer liefde macht mi veel te doene.</l>
      </lg>
      <lg id="s2" type="stanza">
        <l id="s2:l1">Int velt staet menich schone bloeme</l>
        <l id="s2:l2">wie soudese sommen?</l>
        <l id="s2:l3">Hoe lustelic dat gersseken wter aerden spruit!</l>
        <l id="s2:l4">Loof ende cruyt gheeft nu virtuyt.</l>
        <l id="s2:l5">O mijnder herten iuyt</l>
        <l id="s2:l6">verblijt den dommen;</l>
        <l id="s2:l7">een troostelic woort laet, lief, van u commen.</l>
      </lg>
      <lg id="s3" type="stanza">
        <l id="s3:l1">Schoon lief, ghi zijt die liefste creatuere:</l>
        <l id="s3:l2">mijns levens duere</l>
        <l id="s3:l3">blijve ic gestadich tot in mijn doot.</l>
        <l id="s3:l4">Reyn lief minioot, troost mi, tis noot,</l>
        <l id="s3:l5">die mijn herte doorschoot.</l>
        <l id="s3:l6">Reyn maget puere,</l>
        <l id="s3:l7">om uwen troost ist dat ic labuere.</l>
      </lg>
      <lg id="s4" type="stanza">
        <l id="s4:l1">Schoon lief, ghi acht mijn woordekens cleene:</l>
        <l id="s4:l2">dies ic in weene</l>
        <l id="s4:l3">blijve met drucke so seer doorwont;</l>
        <l id="s4:l4">ghi zijt diet doet. Schoon beelde soet,</l>
        <l id="s4:l5">verhuecht sin ende moet;</l>
        <l id="s4:l6">met uwen troost reene</l>
        <l id="s4:l7">worde ic verblijt door u alleene.</l>
      </lg>
      <lg id="s5" type="stanza">
        <l id="s5:l1">Princersselic greyn, wien ick geerne aenschouwe,</l>
        <l id="s5:l2">blust mijnen rouwe,</l>
        <l id="s5:l3">laet mi, arm dienaer, troost ontfaen.</l>
        <l id="s5:l4">Reyn vrouwelijc graen, hoort myn vermaen;</l>
        <l id="s5:l5">laet mi in u gracie staen,</l>
        <l id="s5:l6">so sal ic met trouwe</l>
        <l id="s5:l7">u dienen, lustelijcke vrouwe!</l>
      </lg>
    </lg>
  </text>
</song>
