<?xml version='1.0' encoding='utf-8' standalone='yes'?>
<song>
  <meta>
    <id>16830</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik zie de dag in het oosten opgaan</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic sie den dach int oest opgaen,</l>
        <l id="s1:l2">o Ihesu lief, wilt my bistaen;</l>
        <l id="s1:l3">verleent my, desen dach tontfaen</l>
        <l id="s1:l4">mit dancberheit in uwe naem,</l>
        <l id="s1:l5">end alle sonden wederstaen.</l>
        <l id="s1:l6">O Ihesu lief, ic roep u aen,</l>
        <l id="s1:l7">wilt my mit dyne myn bevaen,</l>
        <l id="s1:l8">op dat ic u mach syn bequaem</l>
        <l id="s1:l9">end soe des viants stric ontgaen.</l>
      </lg>
      <lg id="s2" type="stanza">
        <l id="s2:l1">Die sonne scoen end claer opgaet,</l>
        <l id="s2:l2">och Heer, vergeeft my myn misdaet,</l>
        <l id="s2:l3">en weet my anders ghenen raet,</l>
        <l id="s2:l4">te comen in der vroechden graed</l>
        <l id="s2:l5">Ghi siit myn hoep, myn toeverlaet,</l>
        <l id="s2:l6">al myn genade aen u staet.</l>
        <l id="s2:l7">O Ihesu lief, nu van my slaet,</l>
        <l id="s2:l8">myn sonden, boesheit ende quaet,</l>
        <l id="s2:l9">end set my in der doechden straet.</l>
      </lg>
      <lg id="s3" type="stanza">
        <l id="s3:l1">Die vogelkyns syn blidelic,</l>
        <l id="s3:l2">die bloemkyns bloeyen suverlic,</l>
        <l id="s3:l3">die lelikyns spruten gracelic,</l>
        <l id="s3:l4">die roeskyns ruken suetelic;</l>
        <l id="s3:l5">hoe scoen moet syn in hemmelriic</l>
        <l id="s3:l6">dair alle dinc onsprekelic</l>
        <l id="s3:l7">veel scoenre is, ya ongeliic,</l>
        <l id="s3:l8">dant wesen mach hier op eertric.</l>
        <l id="s3:l9">Och Heer, haelt my daer cortelic.</l>
      </lg>
      <lg id="s4" type="stanza">
        <l id="s4:l1">Wat baet der vruechd, diemen aensiet,</l>
        <l id="s4:l2">si compt geringh end gaet seer vliet,</l>
        <l id="s4:l3">si is nu, end schier is si niet;</l>
        <l id="s4:l4">wat ist anders dan groet verdriet,</l>
        <l id="s4:l5">al dat hier op eertric gesciet;</l>
        <l id="s4:l6">hier om hi hem seer wel beriet,</l>
        <l id="s4:l7">die hem alleen op God verliet</l>
        <l id="s4:l8">end deed geliic als hi gebiet,</l>
        <l id="s4:l9">der werrelts vruechde after liet.</l>
      </lg>
      <lg id="s5" type="stanza">
        <l id="s5:l1">O Ihesu, Heer der reinicheit,</l>
        <l id="s5:l2">ghi siit, daer al myn troest aen leyt;</l>
        <l id="s5:l3">ic myn veel meer u zueticheit,</l>
        <l id="s5:l4">dan alder werrelt suverheit.</l>
        <l id="s5:l5">Ic bid u guedertierenheit:</l>
        <l id="s5:l6">verleent myn hert oetmoedicheit,</l>
        <l id="s5:l7">op dat ic u mach syn bereit</l>
        <l id="s5:l8">end dienen mit gestadicheit.</l>
        <l id="s5:l9">Loff si u in der ewicheit. Amen.</l>
      </lg>
    </lg>
  </text>
</song>
