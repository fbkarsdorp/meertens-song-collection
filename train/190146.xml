<?xml version='1.0' encoding='utf-8' standalone='yes'?>
<song>
  <meta>
    <id>190146</id>
    <date>
      <year-start>1561</year-start>
      <year-end>1561</year-end>
    </date>
    <location>
      <orginal-name>londen</orginal-name>
      <standard-name>London, England</standard-name>
      <coordinates>
        <lon>51.5073219</lon>
        <lat>-0.1276474</lat>
      </coordinates>
    </location>
    <tags/>
    <melody>Psalm 012 Datheen</melody>
  <author>Jan Utenhove</author></meta>
  <text>
    <lg type="song">
      <lg id="s1" type="stanza">
        <l id="s1:l1">DOe bystand Heer, t’is groot tyd nv ter stonden</l>
        <l id="s1:l2">Want der heyli-ghen hebben wy ghebreck,</l>
        <l id="s1:l3">Onder de menschen werden gheen beuonden</l>
        <l id="s1:l4">Die daer trauw syn van herten, end oprecht,</l>
      </lg>
      <lg id="s2" type="stanza">
        <l id="s2:l1">Een yeder spreeckt niet dan bedriegheryen</l>
        <l id="s2:l2">End lueghnen mit syn naesten allesins,</l>
        <l id="s2:l3">Syn lippen doen doch anders niet dan vleyen,</l>
        <l id="s2:l4">De mond spreeckt eens, het hert denckt andersins,</l>
      </lg>
      <lg id="s3" type="stanza">
        <l id="s3:l1">De Heer snydɇ af alle lippen die vleyen,</l>
        <l id="s3:l2">End de tong hoogh-romigh, sy segghen vry</l>
        <l id="s3:l3">Door onß tonghen sullen wy ons verbreyen,</l>
        <l id="s3:l4">Onß lippɇ is vry, wie sal onß meester syn?</l>
      </lg>
      <lg id="s4" type="stanza">
        <l id="s4:l1">Om den mistroot der bedruckten end t’suchten</l>
        <l id="s4:l2">Der armen spreeckt die Heer, ick sal opstaen.</l>
        <l id="s4:l3">End van den ton-ghen diese doen versuchten</l>
        <l id="s4:l4">Se verlossen, end daervan gants ontslaen.</l>
      </lg>
      <lg id="s5" type="stanza">
        <l id="s5:l1">S’Heeren woorden syn, na der rechter węrden,</l>
        <l id="s5:l2">Reyne woorden ghelyck siluer te mael</l>
        <l id="s5:l3">Dat daer ghesuy-uert is fyn vander ęrden,</l>
        <l id="s5:l4">Ia dat reyn is ghesuyuert seuenmael</l>
      </lg>
      <lg id="s6" type="stanza">
        <l id="s6:l1">Dyn trauwɇ houd, Heer, end van desen geslachte</l>
        <l id="s6:l2">Ghenadelick vry ons in eewigheyt,</l>
        <l id="s6:l3">De boosen gaen omhęr na dat in maghte</l>
        <l id="s6:l4">Ghestelt werden de boosten ouer breyd.</l>
      </lg>
    </lg>
  </text>
</song>
