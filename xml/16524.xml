<?xml version='1.0' encoding='utf-8' standalone='yes'?>
<song>
  <meta>
    <id>16524</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het daagt in de oosten</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Het daghet inden Oosten,</l>
        <l id="s1:l2">het lichtet over al;</l>
        <l id="s1:l3">mer wie verholen wilt vrien,</l>
        <l id="s1:l4">die en slapet niet te lanc.</l>
      </lg>
      <lg id="s2" type="stanza">
        <l id="s2:l1">Mer wie verholen wilt vrien</l>
        <l id="s2:l2">op goede gestadicheyt,</l>
        <l id="s2:l3">hout twachterken te vriende;</l>
        <l id="s2:l4">so en schiet hem, ia, gheen leyt.’</l>
      </lg>
      <lg id="s3" type="stanza">
        <l id="s3:l1">Daer lach een waerde vrouwe</l>
        <l id="s3:l2">al op haer camer en sliep;</l>
        <l id="s3:l3">si was so seer versaget,</l>
        <l id="s3:l4">si en consten gherusten niet.</l>
      </lg>
      <lg id="s4" type="stanza">
        <l id="s4:l1">‘En versaecht u niet so seere,</l>
        <l id="s4:l2">mijn alder soetste lief,</l>
        <l id="s4:l3">ie ben een iongelinc schoone,</l>
        <l id="s4:l4">ic heb u van herten lief.’</l>
      </lg>
      <lg id="s5" type="stanza">
        <l id="s5:l1">- ‘Sidy een iongelinc schoone?</l>
        <l id="s5:l2">Och wiste ic dat, voorwaer,</l>
        <l id="s5:l3">ic sou myn ionc herte dwingen,</l>
        <l id="s5:l4">mijn trueren waer al gedaen.’</l>
      </lg>
      <lg id="s6" type="stanza">
        <l id="s6:l1">Hi namse in sinen armen,</l>
        <l id="s6:l2">hi swanckse al in dat gras;</l>
        <l id="s6:l3">daer laghen si twee verborgen</l>
        <l id="s6:l4">tot dat scheen den lichten dach.</l>
      </lg>
      <lg id="s7" type="stanza">
        <l id="s7:l1">‘Wi twee wi moeten sceyden,</l>
        <l id="s7:l2">het moet gescheyden zijn:</l>
        <l id="s7:l3">die wachter blaest sinen horen,</l>
        <l id="s7:l4">ick sie den dach int scijn.’</l>
      </lg>
      <lg id="s8" type="stanza">
        <l id="s8:l1">- ‘Ic en weet van gheenen dage,</l>
        <l id="s8:l2">noch van geenen manen schijn,</l>
        <l id="s8:l3">ghi zijt die morghen sterre,</l>
        <l id="s8:l4">ghi verhuecht dat herte mijn.’</l>
      </lg>
      <lg id="s9" type="stanza">
        <l id="s9:l1">Och! die dit liedeken dichte,</l>
        <l id="s9:l2">dat was een ruyter fijn;</l>
        <l id="s9:l3">hi hevet ghesongen so lichte,</l>
        <l id="s9:l4">te Campen al inden wijn.</l>
      </lg>
    </lg>
  </text>
</song>
