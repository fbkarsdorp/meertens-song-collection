<?xml version='1.0' encoding='utf-8' standalone='yes'?>
<song>
  <meta>
    <id>4055</id>
    <date>
      <year-start>1539</year-start>
      <year-end>1539</year-end>
    </date>
    <location>
      <orginal-name>antwerpen</orginal-name>
      <standard-name>Antwerp, Belgium</standard-name>
      <coordinates>
        <lon>51.2211097</lon>
        <lat>4.3997081</lat>
      </coordinates>
    </location>
    <tags>
      <tag standard-name="mystiek lied" translation="mystical song">mystiek lied</tag>
    </tags>
    <melody>Mijn heer van Valkenstein</melody>
    <categories>
      <category translation="religion">godsdienst</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">ALs ic met mijn lief spelen <rhyme label="a" type="m">gaen</rhyme></l>
        <l id="s1:l2" met="4" type="-+">Dan is mijn herte met vruechden <rhyme label="b" type="m">beuaen</rhyme></l>
        <l id="s1:l3" met="4" type="-+">Ende ic mijins selfs ledich <rhyme label="a" type="m" corresp="#s1:l1">staen</rhyme></l>
        <l id="s1:l4" met="4" type="-+">Dan vloyt der minnen vloet so <rhyme label="b" type="m" corresp="#s1:l2">saen</rhyme>.</l>
      </lg>
      <lg id="s2" type="stanza">
        <l id="s2:l1" met="4" type="-+">Gods minne moet ons leytsman <rhyme label="a" type="m">sijn</rhyme></l>
        <l id="s2:l2" met="4" type="-+">Tot in haers selfs <rhyme label="b" type="m">wijsheyt</rhyme></l>
        <l id="s2:l3" met="4" type="-+">Daer minen geest gaet weyden <rhyme label="a" type="m" corresp="#s2:l1">in</rhyme></l>
        <l id="s2:l4" met="4" type="-+">Het welc is vremde minnaers <rhyme label="b" type="m" corresp="#s2:l2">onbereyt</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">O ouer hoghe <rhyme label="a" type="m">triniteyt</rhyme></l>
        <l id="s3:l2" met="4" type="-+">Een oorspronc sonder <rhyme label="b" type="m">beghinnen</rhyme></l>
        <l id="s3:l3" met="4" type="-+">O bloote simpel <rhyme label="a" type="m" corresp="#s3:l1">eenicheyt</rhyme></l>
        <l id="s3:l4" met="4" type="-+">Daer alle dingen wonen <rhyme label="b" type="m" corresp="#s3:l2">binnen</rhyme>.</l>
      </lg>
      <lg id="s4" type="stanza">
        <l id="s4:l1" met="4" type="-+">O eenich een ghi sijt so <rhyme label="a" type="m">bloot</rhyme></l>
        <l id="s4:l2" met="4" type="-+">Van allen namen <rhyme label="b" type="m">onbeuaen</rhyme></l>
        <l id="s4:l3" met="4" type="-+">Waer minen gheest daer in dinen <rhyme label="a" type="m" corresp="#s4:l1">schoot</rhyme></l>
        <l id="s4:l4" met="4" type="-+">Soe waer alle mijn trueren <rhyme label="b" type="m" corresp="#s4:l2">ghedaen</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Och eenich een weest mijn <rhyme label="a" type="m">onthout</rhyme></l>
        <l id="s5:l2" met="4" type="-+">Ghi hebt v in minen gheest <rhyme label="b" type="m">ghebaert</rhyme></l>
        <l id="s5:l3" met="4" type="-+">Vrijt mi van allen <rhyme label="a" type="m" corresp="#s5:l1">menichfout</rhyme></l>
        <l id="s5:l4" met="4" type="-+">Diep in v ongheaerde <rhyme label="b" type="m" corresp="#s5:l2">aert</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">O eewich onghescapen <rhyme label="a" type="m">goet</rhyme></l>
        <l id="s6:l2" met="4" type="-+">Geeft my te kennen met v <rhyme label="b" type="m">aenscijn</rhyme></l>
        <l id="s6:l3" met="4" type="-+">Wat ghi v liefste vrienden <rhyme label="a" type="m" corresp="#s6:l1">doet</rhyme>.</l>
        <l id="s6:l4" met="4" type="-+">Die in v hoochste minne <rhyme label="b" type="m" corresp="#s6:l2">sijn</rhyme>.</l>
      </lg>
      <lg id="s7" type="stanza">
        <l id="s7:l1" met="4" type="-+">Ghi sijt dat rijc der sielen <rhyme label="a" type="m">mijn</rhyme></l>
        <l id="s7:l2" met="4" type="-+">Gheen hert en cans te volle <rhyme label="b" type="m">verstaen</rhyme></l>
        <l id="s7:l3" met="4" type="-+">Och wie dat daer sal rusten <rhyme label="a" type="m" corresp="#s7:l1">in</rhyme></l>
        <l id="s7:l4" met="4" type="-+">Sinen arbeyt die is al <rhyme label="b" type="m" corresp="#s7:l2">ghedaen</rhyme></l>
      </lg>
      <lg id="s8" type="stanza">
        <l id="s8:l1" met="4" type="-+">So wie Gode vercoren <rhyme label="a" type="m">heeft</rhyme></l>
        <l id="s8:l2" met="4" type="-+">Te begeuen alle dinc is hem <rhyme label="b" type="m">cleyn</rhyme></l>
        <l id="s8:l3" met="4" type="-+">Die de werelt ghelaten <rhyme label="a" type="m" corresp="#s8:l1">heeft</rhyme></l>
        <l id="s8:l4" met="4" type="-+">Van alle beelden blijft hi <rhyme label="b" type="m" corresp="#s8:l2">reyn</rhyme>.</l>
      </lg>
      <lg id="s9" type="stanza">
        <l id="s9:l1" met="4" type="-+">So wie Gode vercoren <rhyme label="a" type="m">heeft</rhyme></l>
        <l id="s9:l2" met="4" type="-+">tis recht dat hy in vruechden <rhyme label="b" type="m">leeft</rhyme></l>
        <l id="s9:l3" met="4" type="-+">Ende wacht hem dat hi niet en <rhyme label="a" type="m" corresp="#s9:l1">sneue</rhyme></l>
        <l id="s9:l4" met="4" type="-+">Noch gods minne niet en <rhyme label="b" type="m" corresp="#s9:l2">begeue</rhyme>.</l>
      </lg>
      <lg id="s10" type="stanza">
        <l id="s10:l1" met="4" type="-+">De engelen die daer bouen <rhyme label="a" type="m">sijn</rhyme></l>
        <l id="s10:l2" met="4" type="-+">Si barnen inder minnen <rhyme label="b" type="m">dijn</rhyme></l>
        <l id="s10:l3" met="4" type="-+">Want si aensien v schoon <rhyme label="a" type="m" corresp="#s10:l1">aenscijn</rhyme></l>
        <l id="s10:l4" met="4" type="-+">Ende daer toe in volle bekennen <rhyme label="b" type="m" corresp="#s10:l2">zijn</rhyme></l>
      </lg>
      <lg id="s11" type="stanza">
        <l id="s11:l1" met="4" type="-+">Die hoghe seraphinnen <rhyme label="a" type="m">dijn</rhyme></l>
        <l id="s11:l2" met="4" type="-+">Sijn so verclaert in v <rhyme label="b" type="m">aenscijn</rhyme></l>
        <l id="s11:l3" met="4" type="-+">Sij draghen hoghe minne daer <rhyme label="a" type="m" corresp="#s11:l1">in</rhyme></l>
        <l id="s11:l4" met="4" type="-+">Och mocht ic haer genoecht <rhyme label="b" type="m" corresp="#s11:l2">zijn</rhyme></l>
      </lg>
      <lg id="s12" type="stanza">
        <l id="s12:l1" met="4" type="-+">Want sij so diep versoncken <rhyme label="a" type="m">sijn</rhyme></l>
        <l id="s12:l2" met="4" type="-+">Al inder hoochster minnen <rhyme label="b" type="m">vliet</rhyme></l>
        <l id="s12:l3" met="4" type="-+">Wie daer in verdroncken <rhyme label="a" type="m" corresp="#s12:l1">is</rhyme></l>
        <l id="s12:l4" met="4" type="-+">Och hem is so wel <rhyme label="b" type="m" corresp="#s12:l2">gheschiet</rhyme>.</l>
      </lg>
      <lg id="s13" type="stanza">
        <l id="s13:l1" met="4" type="-+">God is een licht een wesen <rhyme label="a" type="m">bloot</rhyme></l>
        <l id="s13:l2" met="4" type="-+">Wt hem so wert die sone <rhyme label="b" type="m">ghebaert</rhyme></l>
        <l id="s13:l3" met="4" type="-+">Wt hen beyden vliet der minnen <rhyme label="a" type="m" corresp="#s13:l1">vloet</rhyme></l>
        <l id="s13:l4" met="4" type="-+">Elc van hen toent daer sinen <rhyme label="b" type="m" corresp="#s13:l2">aert</rhyme>.</l>
      </lg>
      <lg id="s14" type="stanza">
        <l id="s14:l1" met="4" type="-+">Si sijn in vaster <rhyme label="a" type="m">sekerheyt</rhyme></l>
        <l id="s14:l2" met="4" type="-+">Al inder hoochster stillen <rhyme label="b" type="m">schoot</rhyme></l>
        <l id="s14:l3" met="4" type="-+">Och daer en is gheen <rhyme label="a" type="m" corresp="#s14:l1">veranderheyt</rhyme></l>
        <l id="s14:l4" met="4" type="-+">Men pleecht daer lieuekens wille <rhyme label="b" type="m" corresp="#s14:l2">groot</rhyme></l>
      </lg>
      <lg id="s15" type="stanza">
        <l id="s15:l1" met="4" type="-+">Die minne en liet hem niet <rhyme label="a" type="m">ghedueren</rhyme></l>
        <l id="s15:l2" met="4" type="-+">Hi en moeste wt sinen vader <rhyme label="b" type="m">gaen</rhyme></l>
        <l id="s15:l3" met="4" type="-+">Dat hoochste werc woude hi <rhyme label="a" type="m" corresp="#s15:l1">volvueren</rhyme></l>
        <l id="s15:l4" met="4" type="-+">Dat oyt van minnen was <rhyme label="b" type="m" corresp="#s15:l2">ghedaen</rhyme></l>
      </lg>
      <lg id="s16" type="stanza">
        <l id="s16:l1" met="4" type="-+">God is een oorspronc onser <rhyme label="a" type="m">minnen</rhyme></l>
        <l id="s16:l2" met="4" type="-+">Sijn stralen sijn so <rhyme label="b" type="m">veelderhant</rhyme></l>
        <l id="s16:l3" met="4" type="-+">Hi doerschiet dat herte van <rhyme label="a" type="m" corresp="#s16:l1">binnen</rhyme></l>
        <l id="s16:l4" met="4" type="-+">Het wort verwonnen al dat hi <rhyme label="b" type="m" corresp="#s16:l2">raect</rhyme></l>
      </lg>
      <lg id="s17" type="stanza">
        <l id="s17:l1" met="4" type="-+">Al schiet hi diep en ontsiet v <rhyme label="a" type="m">niet</rhyme></l>
        <l id="s17:l2" met="4" type="-+">Gaet sinen ghescutte te <rhyme label="b" type="m">ghemoet</rhyme></l>
        <l id="s17:l3" met="4" type="-+">Want het is wel een soete <rhyme label="a" type="m" corresp="#s17:l1">verdriet</rhyme></l>
        <l id="s17:l4" met="4" type="-+">Dat hy der sielen ane <rhyme label="b" type="m" corresp="#s17:l2">doet</rhyme>.</l>
      </lg>
      <lg id="s18" type="stanza">
        <l id="s18:l1" met="4" type="-+">Hy maket daer hi coemt al <rhyme label="a" type="m">beroert</rhyme></l>
        <l id="s18:l2" met="4" type="-+">Hi werct / ende der sielen cracht aen <rhyme label="b" type="m">doet</rhyme></l>
        <l id="s18:l3" met="4" type="-+">Si hebben menich toornich <rhyme label="a" type="m" corresp="#s18:l1">woert</rhyme></l>
        <l id="s18:l4" met="4" type="-+">Hy stelt hen alle haer ghedachten <rhyme label="b" type="m" corresp="#s18:l2">oeck</rhyme>.</l>
      </lg>
      <lg id="s19" type="stanza">
        <l id="s19:l1" met="4" type="-+">Hi is die al dat merch <rhyme label="a" type="m">verteert</rhyme></l>
        <l id="s19:l2" met="4" type="-+">Hi is der sielen <rhyme label="b" type="m">medecijn</rhyme></l>
        <l id="s19:l3" met="4" type="-+">Hi is al dat die siele <rhyme label="a" type="m" corresp="#s19:l1">begheert</rhyme></l>
        <l id="s19:l4" met="4" type="-+">Si wil van hem versonnen <rhyme label="b" type="m" corresp="#s19:l2">sijn</rhyme></l>
      </lg>
      <lg id="s20" type="stanza">
        <l id="s20:l1" met="4" type="-+">Hi maecse arm die waren <rhyme label="a" type="m">rijc</rhyme></l>
        <l id="s20:l2" met="4" type="-+">Hi doetse lopen om haer <rhyme label="b" type="m">broot</rhyme></l>
        <l id="s20:l3" met="4" type="-+">Al om zijn minne <rhyme label="a" type="m" corresp="#s20:l1">sekerlijck</rhyme></l>
        <l id="s20:l4" met="4" type="-+">So heeten si sijn van sinnen <rhyme label="b" type="m" corresp="#s20:l2">bloot</rhyme></l>
      </lg>
      <lg id="s21" type="stanza">
        <l id="s21:l1" met="4" type="-+">Hi maectse sot die waren <rhyme label="a" type="m">vroet</rhyme></l>
        <l id="s21:l2" met="4" type="-+">Hi drijftse tot allinde <rhyme label="b" type="m">groot</rhyme></l>
        <l id="s21:l3" met="4" type="-+">Doer hem liden si menige <rhyme label="a" type="m" corresp="#s21:l1">pijn</rhyme></l>
        <l id="s21:l4" met="4" type="-+">Om sijn minne te vinden <rhyme label="b" type="m" corresp="#s21:l2">bloot</rhyme>.</l>
      </lg>
      <lg id="s22" type="stanza">
        <l id="s22:l1" met="4" type="-+">O wtuloeyende hoghe <rhyme label="a" type="m">triniteyt</rhyme></l>
        <l id="s22:l2" met="4" type="-+">O minnende vloet / o diepe <rhyme label="b" type="m">eenicheyt</rhyme></l>
        <l id="s22:l3" met="4" type="-+">O salich ghebruycken een <rhyme label="a" type="m" corresp="#s22:l1">weselicheyt</rhyme></l>
        <l id="s22:l4" met="4" type="-+">Der sielen hoochste <rhyme label="b" type="m" corresp="#s22:l2">salicheyt</rhyme>.</l>
      </lg>
    </lg>
  </text>
</song>
