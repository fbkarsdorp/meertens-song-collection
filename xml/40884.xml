<?xml version='1.0' encoding='utf-8' standalone='yes'?>
<song>
  <meta>
    <id>40884</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik heb de groene straten</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Met luste willen wi singhen,</l>
        <l id="s1:l2">schoon lief, al bider hant,</l>
        <l id="s1:l3">van drie lantsheeren dingen,</l>
        <l id="s1:l4">geboren wt nederlant,</l>
        <l id="s1:l5">Cleve, Hoorne ende Batenborch;</l>
        <l id="s1:l6">haer namen zijn wel becant;</l>
        <l id="s1:l7">met sanghe willen wijse prijsen,</l>
        <l id="s1:l8">gaen wandelen al door dat lant.</l>
      </lg>
      <lg id="s2" type="stanza">
        <l id="s2:l1">Die heeren zijn wt ghetogen</l>
        <l id="s2:l2">al in dat gulden iaer,</l>
        <l id="s2:l3">si en wouden niet weder keeren</l>
        <l id="s2:l4">si en waren ridder geslaen.</l>
        <l id="s2:l5">Te Venegien dat si quamen,</l>
        <l id="s2:l6">si maecten een verdrach:</l>
        <l id="s2:l7">si en wouden niet weder keeren,</l>
        <l id="s2:l8">si en besochten dat heylighe graf.</l>
      </lg>
      <lg id="s3" type="stanza">
        <l id="s3:l1">Si namen daer malcander</l>
        <l id="s3:l2">al bider witser hant:</l>
        <l id="s3:l3">‘wi rijden nu te samen</l>
        <l id="s3:l4">al door dat gulden lant.’</l>
        <l id="s3:l5">Si saghen int suytwesten</l>
        <l id="s3:l6">al dat vergulden iaer;</l>
        <l id="s3:l7">mer si waren vreemde gasten,</l>
        <l id="s3:l8">te Jerusalem was haer begaer.</l>
      </lg>
      <lg id="s4" type="stanza">
        <l id="s4:l1">Die een heere sprack den stierman toe:</l>
        <l id="s4:l2">‘hout uwen ancker al vast,</l>
        <l id="s4:l3">bewaert u schip met staden,</l>
        <l id="s4:l4">siet wel tot uwen mast;</l>
        <l id="s4:l5">ghi hebt drie heeren gheladen,</l>
        <l id="s4:l6">het en is om gheen ghelt te doen,</l>
        <l id="s4:l7">bewaer u schip van schaden,</l>
        <l id="s4:l8">dat ons gheen ghebrec en coem.’</l>
      </lg>
      <lg id="s5" type="stanza">
        <l id="s5:l1">- ‘Schip, roer ende provanden,</l>
        <l id="s5:l2">alle dinck is wel ghestelt.’</l>
        <l id="s5:l3">- ‘Nu stieret van den landen</l>
        <l id="s5:l4">al in des Gods gewelt,</l>
        <l id="s5:l5">voor wint ende oock voor waghe:</l>
        <l id="s5:l6">dat meyr is onghewelt,</l>
        <l id="s5:l7">wi willen vrolijck waghen,</l>
        <l id="s5:l8">het ghelt ons even dier.</l>
      </lg>
      <lg id="s6" type="stanza">
        <l id="s6:l1">Si seylden voor den wint</l>
        <l id="s6:l2">ende ooc al voor die waghen,</l>
        <l id="s6:l3">te Jerusalem aan dat lant.</l>
        <l id="s6:l4">Salomons tempel dat si saghen.</l>
        <l id="s6:l5">Si traden te Jerusalem</l>
        <l id="s6:l6">al op dat heylich lant.</l>
        <l id="s6:l7">Si traden op dat heylich graf,</l>
        <l id="s6:l8">daer Maria so innich op lach.</l>
      </lg>
      <lg id="s7" type="stanza">
        <l id="s7:l1">‘Ghi heeren, sidy daer om comen</l>
        <l id="s7:l2">dat ghi ridders wilt gheslaghen zijn?</l>
        <l id="s7:l3">Hout uwe scharen baren,</l>
        <l id="s7:l4">ende laet den coopman varen,</l>
        <l id="s7:l5">ende voert dat sweert met recht,</l>
        <l id="s7:l6">ende beschermt weduwen ende weesen;</l>
        <l id="s7:l7">so voert ghi een goet recht.</l>
        <l id="s7:l8">Nu hebt ghi edelheyt ghecreghen.’</l>
      </lg>
    </lg>
  </text>
</song>
