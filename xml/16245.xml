<?xml version='1.0' encoding='utf-8' standalone='yes'?>
<song>
  <meta>
    <id>16245</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Fontein moeder maagd rein</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Fonteine, moeder, maghet reine,</l>
        <l id="s1:l2">bloem der ghenaden, edel greine,</l>
        <l id="s1:l3">laet ons di loven talre tijt!</l>
      </lg>
      <lg id="s2" type="stanza">
        <l id="s2:l1">Een vrucht heeft God aen u vercoren;</l>
        <l id="s2:l2">waerder vrucht en wert nie gheboren,</l>
        <l id="s2:l3">noch saligher al op aertrijc.</l>
      </lg>
      <lg id="s3" type="stanza">
        <l id="s3:l1">Recht ist boven der naturen:</l>
        <l id="s3:l2">een kint bracht voort die maghet pure,</l>
        <l id="s3:l3">een trooster alre werelt wijt.</l>
      </lg>
      <lg id="s4" type="stanza">
        <l id="s4:l1">Feeste seer groot is wel bequame</l>
        <l id="s4:l2">nu deser tijt al om den name</l>
        <l id="s4:l3">Jesus Crist ghebenedijt.</l>
      </lg>
      <lg id="s5" type="stanza">
        <l id="s5:l1">Ten groten drucke waren wi alle</l>
        <l id="s5:l2">comen bi Adams onghevalle</l>
        <l id="s5:l3">int voorborcht van der hellen crijt.</l>
      </lg>
      <lg id="s6" type="stanza">
        <l id="s6:l1">In swaren verdriet moesten daer beiden</l>
        <l id="s6:l2">die oude vaders sonder scheiden,</l>
        <l id="s6:l3">also ons die scrifture belijt.</l>
      </lg>
      <lg id="s7" type="stanza">
        <l id="s7:l1">Seer vrolic werden si als si wisten</l>
        <l id="s7:l2">troost tontfane van Jesum Cristen,</l>
        <l id="s7:l3">doe maecten si seer groot jolijt.</l>
      </lg>
      <lg id="s8" type="stanza">
        <l id="s8:l1">Hier om so sullen wi denken</l>
        <l id="s8:l2">ende hert ende sin den kinde schenken,</l>
        <l id="s8:l3">so vlien wi wel des viants strijt.</l>
      </lg>
      <lg id="s9" type="stanza">
        <l id="s9:l1">Nu laet ons ooc die suver bloeme</l>
        <l id="s9:l2">loven ende danken sonder roeme,</l>
        <l id="s9:l3">want daer af comt ons groot profijt.</l>
      </lg>
    </lg>
  </text>
</song>
