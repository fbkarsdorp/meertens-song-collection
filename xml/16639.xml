<?xml version='1.0' encoding='utf-8' standalone='yes'?>
<song>
  <meta>
    <id>16639</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Uw liefde kwelt mij tot de dood</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Het wasser te nacht, also soeten nacht,</l>
        <l id="s1:l2">dat alle die vogelen songhen;</l>
        <l id="s1:l3">de fieren nachtegale hief op een liet en sanck</l>
        <l id="s1:l4">met zynder wilder tonghen.</l>
      </lg>
      <lg id="s2" type="stanza">
        <l id="s2:l1">‘Dat verhoorden twee gesellekens fyn,</l>
        <l id="s2:l2">twee gesellekens van avontueren,</l>
        <l id="s2:l3">si namen mi minen fiere maghedom,</l>
        <l id="s2:l4">ick en mochter niet om trueren.</l>
      </lg>
      <lg id="s3" type="stanza">
        <l id="s3:l1">‘Si namen dat ic veel liever had:</l>
        <l id="s3:l2">een vingerlinc root van gouwe,</l>
        <l id="s3:l3">maer bringhen zij mi dat wederomme thuys,</l>
        <l id="s3:l4">en het sal hem noch berouwen.’</l>
      </lg>
      <lg id="s4" type="stanza">
        <l id="s4:l1">Het sat een schipperken al op zyn scip,</l>
        <l id="s4:l2">hi hoorde dat vrouken seer clagen;</l>
        <l id="s4:l3">‘gebreect u bier, broot, ofte wyn,</l>
        <l id="s4:l4">dat sal ick u doen halen.’</l>
      </lg>
      <lg id="s5" type="stanza">
        <l id="s5:l1">- ‘Mi en gebreect bier, broot of wyn,</l>
        <l id="s5:l2">noch geenderhande dinghen,</l>
        <l id="s5:l3">ick draech een kint, so cleyne kint,</l>
        <l id="s5:l4">ick en can die vader niet vinden.’</l>
      </lg>
      <lg id="s6" type="stanza">
        <l id="s6:l1">- ‘Draechdi een kint, so cleyne kint,</l>
        <l id="s6:l2">condt ghi die vader niet vinden,</l>
        <l id="s6:l3">so doet dat kindeken alle zyn gerief:</l>
        <l id="s6:l4">die vader sal u beminnen.’</l>
      </lg>
      <lg id="s7" type="stanza">
        <l id="s7:l1">- ‘Nu wil ic gaen trecken dat groene wout in,</l>
        <l id="s7:l2">die fiere nachtegael vraghen,</l>
        <l id="s7:l3">maer of si alle gesceyden moeten zijn</l>
        <l id="s7:l4">en dat eens twee liefkens waren.’</l>
      </lg>
      <lg id="s8" type="stanza">
        <l id="s8:l1">- ‘Wy waren ghescheiden, myn soete lief ende ick,</l>
        <l id="s8:l2">het is haer nae so wel berouwen;</l>
        <l id="s8:l3">wy souden also saen vergadert zyn</l>
        <l id="s8:l4">en woude si my zyn getrouwe.’</l>
      </lg>
      <lg id="s9" type="stanza">
        <l id="s9:l1">- ‘Goet en getrouwe sal ic u zyn,</l>
        <l id="s9:l2">een fiere gelaet sal ick u schencken;</l>
        <l id="s9:l3">wanneer ic ligghe inden arm van dijn,</l>
        <l id="s9:l4">op een ander sal ick dencken.’</l>
      </lg>
      <lg id="s10" type="stanza">
        <l id="s10:l1">Nu radick elke ionghe maecht,</l>
        <l id="s10:l2">dat zy haer eerken bat besluyten:</l>
        <l id="s10:l3">wanneer dat willeken is gedaen,</l>
        <l id="s10:l4">en dan is die vrientschap wte.</l>
      </lg>
    </lg>
  </text>
</song>
