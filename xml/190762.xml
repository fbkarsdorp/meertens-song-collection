<?xml version='1.0' encoding='utf-8' standalone='yes'?>
<song>
  <meta>
    <id>190762</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Ik wil mij gaan verheugen</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">DIe Schrift gaet openbaren,</l>
        <l id="s1:l2">Apocalisin leeft,</l>
        <l id="s1:l3">Dat Laodijtsche scharen,</l>
        <l id="s1:l4">Cout noch warm zijn gheweest,</l>
        <l id="s1:l5">Maer lauw van gheest,</l>
        <l id="s1:l6">Des wilt haer God uytspouwen,</l>
        <l id="s1:l7">O menschen vreest,</l>
        <l id="s1:l8">Laet ons doch hier voor grouwen.</l>
      </lg>
      <lg id="s2" type="stanza">
        <l id="s2:l1">Recht op u slappe handen,</l>
        <l id="s2:l2">Leert Paulus en u knien</l>
        <l id="s2:l3">Die deckxelen der schanden</l>
        <l id="s2:l4">Werpt af, wilt schalckheyt vlien,</l>
        <l id="s2:l5">En laet gheschien,</l>
        <l id="s2:l6">Met neersticheyt veel deuchden,</l>
        <l id="s2:l7">Ghelijck certien</l>
        <l id="s2:l8">Veel lusten in der jeuchden.</l>
      </lg>
      <lg id="s3" type="stanza">
        <l id="s3:l1">In uwen gheest zijt vyerich,</l>
        <l id="s3:l2">Dit is noch zynen Leer,</l>
        <l id="s3:l3">Sijt neerstich en manierich,</l>
        <l id="s3:l4">Stelt altijt u begeer,</l>
        <l id="s3:l5">Na ende veer,</l>
        <l id="s3:l6">In uwer pelgrimaghen,</l>
        <l id="s3:l7">Dat ghy den Heer,</l>
        <l id="s3:l8">Alle tijt moocht behaghen.</l>
      </lg>
      <lg id="s4" type="stanza">
        <l id="s4:l1">Noch leert Salomons sproecken</l>
        <l id="s4:l2">Soo ghy u neerstich hout</l>
        <l id="s4:l3">En gaet nae wijsheyt soecken</l>
        <l id="s4:l4">Meer dan Silver of Gout</l>
        <l id="s4:l5">Op haer betrout</l>
        <l id="s4:l6">Meer dan op eenighe schatten,</l>
        <l id="s4:l7">Heel onbenout</l>
        <l id="s4:l8">Gods kennisse sult ghevatten.</l>
      </lg>
      <lg id="s5" type="stanza">
        <l id="s5:l1">Ghelijck nu wert ghepresen</l>
        <l id="s5:l2">Die vroech saeyt zyne zaet</l>
        <l id="s5:l3">En door zijn neerstich wesen,</l>
        <l id="s5:l4">Des avonts niet aflaet,</l>
        <l id="s5:l5">Maer vroech en spaet</l>
        <l id="s5:l6">Zijn pont heen gheeft op woecker</l>
        <l id="s5:l7">Door Godes raet</l>
        <l id="s5:l8">Wort hy soo lang soo cloecker.</l>
      </lg>
      <lg id="s6" type="stanza">
        <l id="s6:l1">Ter contrary sal weerde</l>
        <l id="s6:l2">Den traghen merckt dit wel,</l>
        <l id="s6:l3">Die t'pont begraeft in d'eerde</l>
        <l id="s6:l4">Door een leven rebel,</l>
        <l id="s6:l5">Die wert seer snel</l>
        <l id="s6:l6">Al met ghebonden handen</l>
        <l id="s6:l7">Worpen ter Hel</l>
        <l id="s6:l8">Daer knersing is der tanden.</l>
      </lg>
      <lg id="s7" type="stanza">
        <l id="s7:l1">Door luyheyt ende schanden,</l>
        <l id="s7:l2">Sincken de balcken neer,</l>
        <l id="s7:l3">Ende door traghe handen</l>
        <l id="s7:l4">Lecket huys lanck soo meer,</l>
        <l id="s7:l5">Door dese Leer</l>
        <l id="s7:l6">Laet u vyerich verwecken,</l>
        <l id="s7:l7">Keert totten Heer</l>
        <l id="s7:l8">Wiltet niet meer vertrecken.</l>
      </lg>
      <lg id="s8" type="stanza">
        <l id="s8:l1">Och dencktet nae seer heertich</l>
        <l id="s8:l2">Wat Ieremias schrijft</l>
        <l id="s8:l3">Capittel acht en veertich</l>
        <l id="s8:l4">Dat die vervloecket blijft,</l>
        <l id="s8:l5">Die trachelijck drijft</l>
        <l id="s8:l6">Des Heeren heylighe wercken,</l>
        <l id="s8:l7">Twist nochte kijft</l>
        <l id="s8:l8">Des yveraers oor cant mercken.</l>
      </lg>
      <lg id="s9" type="stanza">
        <l id="s9:l1">Ergher worden die ghene</l>
        <l id="s9:l2">Die God hier dienen ree,</l>
        <l id="s9:l3">En die't met ernst niet meene,</l>
        <l id="s9:l4">Maer doen 't slechts om een see</l>
        <l id="s9:l5">Als Israel dee, Ier.7,4.</l>
        <l id="s9:l6">Neemt doch aen haer exempel,</l>
        <l id="s9:l7">Het is nu een woeste stee,</l>
        <l id="s9:l8">T'welck was haer heylighe Tempel.</l>
      </lg>
      <lg id="s10" type="stanza">
        <l id="s10:l1">Recht is dat David beden,</l>
        <l id="s10:l2">O dat mijn leven wilt</l>
        <l id="s10:l3">V rechten en u seden</l>
        <l id="s10:l4">Met gantscher ernste hilt,</l>
        <l id="s10:l5">Maer het verschilt</l>
        <l id="s10:l6">Met ons al dickwils veere,</l>
        <l id="s10:l7">O prince milt</l>
        <l id="s10:l8">Laet u Gheest ons recht leere.</l>
      </lg>
    </lg>
  </text>
</song>
