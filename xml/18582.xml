<?xml version='1.0' encoding='utf-8' standalone='yes'?>
<song>
  <meta>
    <id>18582</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het is een dach der vrolijcheyt</l>
        <l id="s1:l2">in des conincx hove,</l>
        <l id="s1:l3">het heeft ghebaert een maecht een kint,</l>
        <l id="s1:l4">een kint van groeten love,</l>
        <l id="s1:l5">een kint dat is zeer wonderlijck</l>
        <l id="s1:l6">inde all zoemael ghenuechtelijck</l>
        <l id="s1:l7">nae zynder menschelijcheden;</l>
        <l id="s1:l8">zyn weesen is onbegrijffelijch</l>
        <l id="s1:l9">ind alzomael onspreechelijch</l>
        <l id="s1:l10">nae zynder godlijcheyden.</l>
      </lg>
      <lg id="s2" type="stanza">
        <l id="s2:l1">Moeder inde dochter is ouch zy</l>
        <l id="s2:l2">iers soens, inde hij ir vader;</l>
        <l id="s2:l3">hoerten seytman dess gelijcks?</l>
        <l id="s2:l4">hij is God ende mensche te gader,</l>
        <l id="s2:l5">hij is knecht inde daer tzo heere,</l>
        <l id="s2:l6">hij is over al, datz meer,</l>
        <l id="s2:l7">onbegrijffelijck, zo vinden,</l>
        <l id="s2:l8">und tsegenwoordich inde weere</l>
        <l id="s2:l9">alsullighen wonder des groessen heere</l>
        <l id="s2:l10">en can gheen man versinnen.</l>
      </lg>
      <lg id="s3" type="stanza">
        <l id="s3:l1">Doen God inde mensche geboren waert</l>
        <l id="s3:l2">al vander maghet puere,</l>
        <l id="s3:l3">als vander lilien een rosen art,</l>
        <l id="s3:l4">verwondert die natuere,</l>
        <l id="s3:l5">dat die maghet eenen soon gewan,</l>
        <l id="s3:l6">dye was eer eenich dinck began;</l>
        <l id="s3:l7">sij was in zynen behaghen,</l>
        <l id="s3:l8">dat die borsten der reynicheyt</l>
        <l id="s3:l9">melch gaff zijnder kintlicheyt</l>
        <l id="s3:l10">deme was zeer alt van daghen.</l>
      </lg>
      <lg id="s4" type="stanza">
        <l id="s4:l1">Der engel dedet den herden cont,</l>
        <l id="s4:l2">des nachtz, bij yren beesten;</l>
        <l id="s4:l3">inder middernachten stont</l>
        <l id="s4:l4">eyn coninck waer geboren met feesten,</l>
        <l id="s4:l5">dem ghewonnen hadt eene maecht,</l>
        <l id="s4:l6">und hatten in eyn cribbe gelacht</l>
        <l id="s4:l7">in doechelgheyn ghewonnen;</l>
        <l id="s4:l8">dat kint dat is der enghelen heere;</l>
        <l id="s4:l9">God die doet den menscen meer</l>
        <l id="s4:l10">dan hy canne versinnen.</l>
      </lg>
      <lg id="s5" type="stanza">
        <l id="s5:l1">Eyn ghelass heel ongheschent</l>
        <l id="s5:l2">und schijnt daer duerch die sonne,</l>
        <l id="s5:l3">alzoe hevet die maget, na ind vuere</l>
        <l id="s5:l4">jouffrouwe, een kint gewonnen;</l>
        <l id="s5:l5">selich is die moder dan,</l>
        <l id="s5:l6">dye Goeds soen ter werelt gewan</l>
        <l id="s5:l7">in yren mechdelijcheeden;</l>
        <l id="s5:l8">dye borsten die auch wayl zelich waren,</l>
        <l id="s5:l9">dye God in zyne ionghen jaren</l>
        <l id="s5:l10">tzo suyghen hadde vercoren.</l>
      </lg>
      <lg id="s6" type="stanza">
        <l id="s6:l1">In den donckeren wan een maecht</l>
        <l id="s6:l2">der sonnen verlichtere,</l>
        <l id="s6:l3">dat kint waert inden stal gelacht,</l>
        <l id="s6:l4">allen der werelt stichtere;</l>
        <l id="s6:l5">dye moeder ym in dye doechelkens want,</l>
        <l id="s6:l6">dye sternen ym stonden zo der rechterhant</l>
        <l id="s6:l7">doen hij den hemel wrachte;</l>
        <l id="s6:l8">hij schreiden als een kindeken doet,</l>
        <l id="s6:l9">dye wolcken dronghen hem onder zijn voet,</l>
        <l id="s6:l10">doen hij op voer mit crachten.</l>
      </lg>
      <lg id="s7" type="stanza">
        <l id="s7:l1">Doe men alle die werelt bescreeff,</l>
        <l id="s7:l2">die maget swaer met kinde was;</l>
        <l id="s7:l3">tzoe Betleem, alldaer zij bleef,</l>
        <l id="s7:l4">joncfrou aldae yers kints genass,</l>
        <l id="s7:l5">dat ons moet bringhen inden hoff</l>
        <l id="s7:l6">daer die engelen singhen Godes loff</l>
        <l id="s7:l7">van neuwer werdicheyden;</l>
        <l id="s7:l8">God hier boven in hemel rijck,</l>
        <l id="s7:l9">nu geeft den menschen, up ertrijck</l>
        <l id="s7:l10">van goeden wille, vreden. Amen.</l>
      </lg>
    </lg>
  </text>
</song>
