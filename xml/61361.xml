<?xml version='1.0' encoding='utf-8' standalone='yes'?>
<song>
  <meta>
    <id>61361</id>
    <date>
      <year-start>1840</year-start>
      <year-end>1840</year-end>
    </date>
    <tags>
      <tag>narrative song</tag>
      <tag>secular song</tag>
    </tags>
    <melody></melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Hoor thans, mijn vrienden en vriendinnen,</l>
        <l id="s1:l2">Naar 't geen ik hier-verhalen wil;</l>
        <l id="s1:l3">Ik weet dat 't zij naar uwe zinnen</l>
        <l id="s1:l4">En zijt daarom dan even stil.</l>
        <l id="s1:l5">Emma was even twintig jaren,</l>
        <l id="s1:l6">Haar ouders hadden sober hun brood,</l>
        <l id="s1:l7">Maar dit kon de liefde niet bedaren</l>
        <l id="s1:l8">Van Arnoldus, door wien ze werd vergood.</l>
      </lg>
      <lg id="s2" type="stanza">
        <l id="s2:l1">Hij sprak: Emma, aanhoor mijn klagen,</l>
        <l id="s2:l2">Want gij staat in mijn hart geplant;</l>
        <l id="s2:l3">Niemand als gij kan mij behagen,</l>
        <l id="s2:l4">Ach! schenk mij daarom uwe hand.</l>
        <l id="s2:l5">Zij sprak: Arnold, dit nooit geschiede,</l>
        <l id="s2:l6">Neem toch een dame, naar uw stand,</l>
        <l id="s2:l7">Uw ouders zullen het zeker verbieden,</l>
        <l id="s2:l8">Daarom mij uit uw hart verband.</l>
      </lg>
      <lg id="s3" type="stanza">
        <l id="s3:l1">Ach! lieve Emma, zoo niet spreken,</l>
        <l id="s3:l2">Dat is een dolksteek in mijn hart;</l>
        <l id="s3:l3">Mijn trouw voor u zij nooit verstreeken</l>
        <l id="s3:l4">Daarom, ach! lenig mijne smart.</l>
        <l id="s3:l5">Ik zie uw beeld bij dag en nachten;</l>
        <l id="s3:l6">O gij, mijn schoone zielsvriendin,</l>
        <l id="s3:l7">Wat laat ge mij door liefde smachten,</l>
        <l id="s3:l8">Schenk mij toch uwe wedermin.</l>
      </lg>
      <lg id="s4" type="stanza">
        <l id="s4:l1">Door gaven en door schoone woorden</l>
        <l id="s4:l2">Heeft hij verkregen zijnen zin;</l>
        <l id="s4:l3">Na eenen tijd, wil dit aanhooren,</l>
        <l id="s4:l4">Toen ging voor hun het lijden in.</l>
        <l id="s4:l5">Zij sprak: Arnold, de tijd komt nader</l>
        <l id="s4:l6">Van vreugd maar ook van smart, voorwaar,</l>
        <l id="s4:l7">Laat ons verzoeken aan uwe vader</l>
        <l id="s4:l8">Om een verbint'nis met elkaar.</l>
      </lg>
      <lg id="s5" type="stanza">
        <l id="s5:l1">De vader kon het niet behagen,</l>
        <l id="s5:l2">Was tot geen toestemming gereed;</l>
        <l id="s5:l3">Arnoldus kon het niet verdragen,</l>
        <l id="s5:l4">De pijn die hij toen hier na leed.</l>
        <l id="s5:l5">Ook Emma was in droeve zuchten.</l>
        <l id="s5:l6">Vervuld met weemoed in het hart;</l>
        <l id="s5:l7">Arnoldus sprak haar van te vluchten,</l>
        <l id="s5:l8">Helaas! tot harer oud'ren smart.</l>
      </lg>
      <lg id="s6" type="stanza">
        <l id="s6:l1">Voor 't laatst is zij in hare woning,</l>
        <l id="s6:l2">Zich te bereiden tot de vlucht;</l>
        <l id="s6:l3">Ach Heer! zoo smeekt zij, groote Koning,</l>
        <l id="s6:l4">Wat zal door vader zijn gezucht.</l>
        <l id="s6:l5">Mijn moeder zal van droefheid kwijnen,</l>
        <l id="s6:l6">Almachtig God! blijf hun nabij;</l>
        <l id="s6:l7">Als ik bij vreemden zal verschijnen,</l>
        <l id="s6:l8">Dat Gij mijn ouders hulpe zij.</l>
      </lg>
      <lg id="s7" type="stanza">
        <l id="s7:l1">Toen gingen beiden spoedig vluchten,</l>
        <l id="s7:l2">Direkt een stoomboot opgegaan;</l>
        <l id="s7:l3">En onderwijl de ouders zuchten,</l>
        <l id="s7:l4">Ving nu de reis al voor hun aan.</l>
        <l id="s7:l5">Men ging weldra het anker ligten</l>
        <l id="s7:l6">Met spoed vertrekken van de ree;</l>
        <l id="s7:l7">En beiden die hun t'huis ontzwigten</l>
        <l id="s7:l8">Zijn spoedig reeds in volle zee.</l>
      </lg>
      <lg id="s8" type="stanza">
        <l id="s8:l1">Drie weken ging de reis voorspoedig,</l>
        <l id="s8:l2">Reeds was het strand al in 't gezicht;</l>
        <l id="s8:l3">Groot was de reis niet en 't volk moedig,</l>
        <l id="s8:l4">Elk was getrouw in zijne plicht.</l>
        <l id="s8:l5">Het weder was zeer goed gebleven,</l>
        <l id="s8:l6">Maar daar eensklaps, O, welk een schrik,</l>
        <l id="s8:l7">Een groote storm kwam in 't leven,</l>
        <l id="s8:l8">Zoo dat elk dacht op: eigen ik.</l>
      </lg>
      <lg id="s9" type="stanza">
        <l id="s9:l1">Verschrikkelijk woelden de golven</l>
        <l id="s9:l2">En als briezende was de zee;</l>
        <l id="s9:l3">Somtijds was men geheel bedolven,</l>
        <l id="s9:l4">Zoo dat een ieder riep: wee, wee.</l>
        <l id="s9:l5">Veel oogen naar het strand heen blonken,</l>
        <l id="s9:l6">Of daar ook hulp kwam opgedaagd.</l>
        <l id="s9:l7">Maar 't volk zou waarlijk zijn verdronken,</l>
        <l id="s9:l8">Als men tot hulp ook had gewaagd.</l>
      </lg>
      <lg id="s10" type="stanza">
        <l id="s10:l1">Daar kwam een groote golf genaken</l>
        <l id="s10:l2">Sloeg over 't krakend vaartuig heen.</l>
        <l id="s10:l3">Deed velen in de zee geraken</l>
        <l id="s10:l4">En sleurde ook de beide heen.</l>
        <l id="s10:l5">Aan 't strand vond men den and'ren morgen</l>
        <l id="s10:l6">Twee lijken, die omstrengeld vast,</l>
        <l id="s10:l7">Uit alle kommer, alle zorgen,</l>
        <l id="s10:l8">Thans door den dood waren ontlast.</l>
      </lg>
      <lg id="s11" type="stanza">
        <l id="s11:l1">Uit brieven als ook uit paspoorten</l>
        <l id="s11:l2">Kwam men te weten hunnen naam;</l>
        <l id="s11:l3">En toen men wist waar beiden hoorden,</l>
        <l id="s11:l4">Begroef men 't jonge paar te zaam.</l>
        <l id="s11:l5">Wat was de trouw toch groot van beiden.</l>
        <l id="s11:l6">Te zamen vreugd, te zamen nood;</l>
        <l id="s11:l7">Na vele blijdschap bitter lijden,</l>
        <l id="s11:l8">En thans vereenigd door den dood!</l>
      </lg>
      <lg id="s12" type="stanza">
        <l id="s12:l1">'k Behoef zeker niet aan te wijzen</l>
        <l id="s12:l2">Welk paartje of ik hier met meen;</l>
        <l id="s12:l3">Ja, Arnold en zijn jeugdig meisjen,</l>
        <l id="s12:l4">Die men hier naar het graf bragt heén.</l>
        <l id="s12:l5">Ook werd spoedig kennis gegeven</l>
        <l id="s12:l6">Aan hunner beide oud'ren paar:</l>
        <l id="s12:l7">Hun kind'ren zijn niet meer in 't leven,</l>
        <l id="s12:l8">Een treurige tijding, voorwaar.</l>
      </lg>
      <lg id="s13" type="stanza">
        <l id="s13:l1">Terwijl hij dit bericht zou lezen,</l>
        <l id="s13:l2">Verschrikt Arnold's vader zoo zeer.</l>
        <l id="s13:l3">Dat, 's avonds van den dag van dezen,</l>
        <l id="s13:l4">Hij niet in het leven was meer.</l>
        <l id="s13:l5">Het had Gode kunnen behagen</l>
        <l id="s13:l6">Hem op te roepen tot den dood.</l>
        <l id="s13:l7">Ach! hij was door de schrik verslagen;</l>
        <l id="s13:l8">Hij, die zijn's kind's geluk verstoot.</l>
      </lg>
      <lg id="s14" type="stanza">
        <l id="s14:l1">Die zelfde God die hier zich wreekte</l>
        <l id="s14:l2">Schonk Emma's ouders kracht naar kruis.</l>
        <l id="s14:l3">Hij had verhoord wat 't meisje smeekte</l>
        <l id="s14:l4">Vóór zij verliet 't ouderlijk huis.</l>
        <l id="s14:l5">Ach ouders, wil toch wél bedenken,</l>
        <l id="s14:l6">Vergeet dit nooit ter aller tijd,:</l>
        <l id="s14:l7">Als God de liefd' in 't hart wil schenken,</l>
        <l id="s14:l8">Dit door geen sterv'ling zij gescheid.</l>
      </lg>
    </lg>
  </text>
</song>
