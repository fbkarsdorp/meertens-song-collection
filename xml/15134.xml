<?xml version='1.0' encoding='utf-8' standalone='yes'?>
<song>
  <meta>
    <id>15134</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Aanhoor toch mijn geklaag gij ruiters</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Aenmerct doch myn geclach,</l>
        <l id="s1:l2">ghi ruyters fraey van sinnen;</l>
        <l id="s1:l3">ick truere nacht ende dach,</l>
        <l id="s1:l4">ende roepe: o wy, o wach!</l>
        <l id="s1:l5">dwelc ic wel claghen mach;</l>
        <l id="s1:l6">want om een die ic eens sach,</l>
        <l id="s1:l7">dat herte is doorstraelt van minnen.</l>
      </lg>
      <lg id="s2" type="stanza">
        <l id="s2:l1">Mer lacen, hoort hier naer:</l>
        <l id="s2:l2">al heeftse mi gheleken,</l>
        <l id="s2:l3">een ander sach ick daer</l>
        <l id="s2:l4">staen spreken teghen haer;</l>
        <l id="s2:l5">dat schouwen viel mi swaer</l>
        <l id="s2:l6">ende ick ghinck van daer;</l>
        <l id="s2:l7">dat herte dat docht mi breken.</l>
      </lg>
      <lg id="s3" type="stanza">
        <l id="s3:l1">Beroert was al mijn bloet,</l>
        <l id="s3:l2">ic en const mi niet bedwingen;</l>
        <l id="s3:l3">dat dede vrou Venus bloet</l>
        <l id="s3:l4">die alle herten voet</l>
        <l id="s3:l5">al metter minnen gloet;</l>
        <l id="s3:l6">al mijn bloet nam sinen vloet,</l>
        <l id="s3:l7">dat most ter nosen wtspringen.</l>
      </lg>
      <lg id="s4" type="stanza">
        <l id="s4:l1">Den nacht viel mi te lanc,</l>
        <l id="s4:l2">ic en conde niet langer dueren,</l>
        <l id="s4:l3">ic was in haer bedwanck,</l>
        <l id="s4:l4">die minne ginck haren ganc.</l>
        <l id="s4:l5">Die swaer gepeysen stranck,</l>
        <l id="s4:l6">haer en weet icx geen ondanc,</l>
        <l id="s4:l7">mocht si mi noch gebueren!</l>
      </lg>
      <lg id="s5" type="stanza">
        <l id="s5:l1">Och, mocht eens anders gaen,</l>
        <l id="s5:l2">wilde den tijt verkeeren!</l>
        <l id="s5:l3">Al ben ick droef ghevaen,</l>
        <l id="s5:l4">bedruct met menigen traen,</l>
        <l id="s5:l5">al om dat minnelijck graen,</l>
        <l id="s5:l6">alle druck soude ic versmaen</l>
        <l id="s5:l7">ende altijt vruecht vermeeren.</l>
      </lg>
      <lg id="s6" type="stanza">
        <l id="s6:l1">Elck die dit liedeken singt,</l>
        <l id="s6:l2">mint vrolijc tot allen tijden,</l>
        <l id="s6:l3">die wter schalen drinct;</l>
        <l id="s6:l4">mer die vrou Venus schinct,</l>
        <l id="s6:l5">mijn lijden overdinct,</l>
        <l id="s6:l6">ist dat ghi int beecxken sprinct,</l>
        <l id="s6:l7">certeyn ghi moet wat lijden.</l>
      </lg>
    </lg>
  </text>
</song>
