<?xml version='1.0' encoding='utf-8' standalone='yes'?>
<song>
  <meta>
    <id>148029</id>
    <date>
      <year-start>1806</year-start>
      <year-end>1806</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag>praise</tag>
      <tag>spiritual song</tag>
    </tags>
    <melody>O s√ºsser Stand</melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Waar zijn de wijzen, die mij zeggen</l>
        <l id="s1:l2">Al 't geen de hooge Godheid kent?</l>
        <l id="s1:l3">Wat stervling weet mij uit te leggen,</l>
        <l id="s1:l4">Waar Gods verstand begint en endt?</l>
        <l id="s1:l5">Hem, in 't onnaakbaar licht gezeten,</l>
        <l id="s1:l6">Heeft nimmer menschenoog gezien.</l>
        <l id="s1:l7">Hoe is zijn naam? zoudt gij hem weten?</l>
        <l id="s1:l8">Wat eindig schepsel noemt mij dien?</l>
      </lg>
      <lg id="s2" type="stanza">
        <l id="s2:l1">Zoo ik d'ontelbre starrenheiren,</l>
        <l id="s2:l2">Elk deeltje van het licht der zon,</l>
        <l id="s2:l3">Elk zandj' aan d'oevers van de meiren,</l>
        <l id="s2:l4">Van hunnen oorsprong, tellen kon;</l>
        <l id="s2:l5">Zoo zou ik mooglijk wijzer wezen,</l>
        <l id="s2:l6">Dan immer mensch of Engel wordt,</l>
        <l id="s2:l7">Maar 'k schoot bij U, alwetend Wezen!</l>
        <l id="s2:l8">Nog onbegrijplijk veel te kort.</l>
      </lg>
      <lg id="s3" type="stanza">
        <l id="s3:l1">Uw alziend' oogen, Heer! doorloopen</l>
        <l id="s3:l2">'t Heelal, hoe groot, hoe uitgebreid:</l>
        <l id="s3:l3">Voor U ligt ieder schepsel open,</l>
        <l id="s3:l4">En ieder punt van d'eeuwigheid.</l>
        <l id="s3:l5">O Gij, die 't al weet op te noemen,</l>
        <l id="s3:l6">Wat was, wat is, wat worden zal,</l>
        <l id="s3:l7">Wie kan naar eisch uw kennis roemen?</l>
        <l id="s3:l8">God! uw verstand heeft geen getal.</l>
      </lg>
      <lg id="s4" type="stanza">
        <l id="s4:l1">Ja, U bewondren, U vertrouwen</l>
        <l id="s4:l2">Is 't eerst, dat mij mijn hart gebiedt;</l>
        <l id="s4:l3">Met eerbied mag ik U beschouwen,</l>
        <l id="s4:l4">Maar U begrijpen kan ik niet.</l>
        <l id="s4:l5">Naar 't heerlijk licht van uwe wooning</l>
        <l id="s4:l6">Zoek ik met onverzaadbren lust:</l>
        <l id="s4:l7">Dat ziet G' en brengt, tot mijn belooning,</l>
        <l id="s4:l8">Verstand en hart in U tot rust.</l>
      </lg>
      <lg id="s5" type="stanza">
        <l id="s5:l1">Uw alziend oog schrikt m'af van 't kwade,</l>
        <l id="s5:l2">Van zelfsbedrog en huichlarij;</l>
        <l id="s5:l3">Ik denk, Gods oogen slaan mij gade,</l>
        <l id="s5:l4">Hoe diep ik ook verborgen zij.</l>
        <l id="s5:l5">Voor Hem kan mij geen afgrond dekken,</l>
        <l id="s5:l6">Geen valsche schijn bedriegt zijn oog,</l>
        <l id="s5:l7">Dat oog zou mij nog schrik verwekken,</l>
        <l id="s5:l8">Waar 't mooglijk, dat ik d'aard ontvloog.</l>
      </lg>
      <lg id="s6" type="stanza">
        <l id="s6:l1">Wie kan zijn eigen hart vertrouwen,</l>
        <l id="s6:l2">Zijn hart, zoo vol arglistigheid?</l>
        <l id="s6:l3">Gij blijft het, Heer! geheel doorschouwen,</l>
        <l id="s6:l4">Daar 't voor u naakt en open leit.</l>
        <l id="s6:l5">Treft gij mij aan op booze wegen,</l>
        <l id="s6:l6">Zoo leid mij op de regte baan;</l>
        <l id="s6:l7">Dan lacht mij in het eind de zegen</l>
        <l id="s6:l8">Van ongeveinsde godsvrucht aan.</l>
      </lg>
    </lg>
  </text>
</song>
