<?xml version='1.0' encoding='utf-8' standalone='yes'?>
<song>
  <meta>
    <id>24999</id>
    <date>
      <year-start>1325</year-start>
      <year-end>1350</year-end>
    </date>
    <location>
      <orginal-name>brabant (wrsch. herne)</orginal-name>
      <standard-name>Herne, Belgium</standard-name>
      <coordinates>
        <lon>50.72329555</lon>
        <lat>4.02601156634966</lat>
      </coordinates>
    </location>
    <tags>
      <tag>mystical song</tag>
    </tags>
    <melody></melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">Al droevet die tijt ende die <rhyme label="a" type="f">vogheline</rhyme>,</l>
        <l id="s1:l2" met="4" type="-+">Dan darf niet doen die herte <rhyme label="a" type="f" corresp="#s1:l1">fine</rhyme></l>
        <l id="s1:l3" met="4" type="-+">Die dore minne wilt doghen <rhyme label="a" type="f" corresp="#s1:l1">pine</rhyme>.</l>
        <l id="s1:l4" met="3" type="-+">Hi sal weten ende kinnen <rhyme label="b" type="m">al</rhyme></l>
        <l id="s1:l5" met="2" type="-+">--Suete ende <rhyme label="c" type="m">wreet</rhyme>,</l>
        <l id="s1:l6" met="2" type="-+">Lief ende <rhyme label="c" type="m" corresp="#s1:l5">leet</rhyme>--</l>
        <l id="s1:l7" met="3" type="-+">Wat men ter minnen pleghen <rhyme label="b" type="m" corresp="#s1:l4">sal</rhyme>.</l>
      </lg>
      <lg id="s2" type="stanza">
        <l id="s2:l1" met="4" type="-+">Die fiere, die daer toe sijn <rhyme label="a" type="f">ghedeghen</rhyme></l>
        <l id="s2:l2" met="4" type="-+">Dat si onghecuster minnen <rhyme label="a" type="f" corresp="#s2:l1">pleghen</rhyme>,</l>
        <l id="s2:l3" met="4" type="-+">Si selen in allen weghen daer <rhyme label="a" type="f" corresp="#s2:l1">jeghen</rhyme></l>
        <l id="s2:l4" met="3" type="-+">Stout sijn ende <rhyme label="b" type="m">coene</rhyme>,</l>
        <l id="s2:l5" met="2" type="-+">Ende al ghereet te <rhyme label="c" type="m">ontfaen</rhyme></l>
        <l id="s2:l6" met="2" type="-+">Si troest, si <rhyme label="c" type="m" corresp="#s2:l5">slaen</rhyme>,</l>
        <l id="s2:l7" met="3" type="-+">Van minnen <rhyme label="b" type="m" corresp="#s2:l4">doene</rhyme>.</l>
      </lg>
      <lg id="s3" type="stanza">
        <l id="s3:l1" met="4" type="-+">Der minnen pleghen es <rhyme label="a" type="f">onghehoert</rhyme>,</l>
        <l id="s3:l2" met="4" type="-+">Als hi wel kint dies hevet <rhyme label="a" type="f" corresp="#s3:l1">becoert</rhyme>,</l>
        <l id="s3:l3" met="4" type="-+">Want si in midden den troest <rhyme label="a" type="f" corresp="#s3:l1">testoert</rhyme>.</l>
        <l id="s3:l4" met="3" type="-+">Hine can <rhyme label="b" type="m">ghedueren</rhyme></l>
        <l id="s3:l5" met="2" type="-+">Dien minne <rhyme label="c" type="m">gheraect</rhyme>;</l>
        <l id="s3:l6" met="2" type="-+">Hi <rhyme label="c" type="m" corresp="#s3:l5">ghesmaect</rhyme></l>
        <l id="s3:l7" met="3" type="-+">Vele onghenoemder <rhyme label="b" type="m" corresp="#s3:l4">uren</rhyme>.</l>
      </lg>
      <lg id="s4" type="stanza">
        <l id="s4:l1" met="4" type="-+">Bi wilen heet, bi wilen <rhyme label="a" type="f">cout</rhyme>,</l>
        <l id="s4:l2" met="4" type="-+">Bi wilen bloede, bi wilen <rhyme label="a" type="f" corresp="#s4:l1">bout</rhyme>:</l>
        <l id="s4:l3" met="4" type="-+">Hare onghedueren es <rhyme label="a" type="f" corresp="#s4:l1">menichfout</rhyme>.</l>
        <l id="s4:l4" met="3" type="-+">Die minne al <rhyme label="b" type="m">maent</rhyme></l>
        <l id="s4:l5" met="2" type="-+">Die grote <rhyme label="c" type="m">scout</rhyme></l>
        <l id="s4:l6" met="2" type="-+">Haerre riker <rhyme label="c" type="m" corresp="#s4:l5">ghewout</rhyme></l>
        <l id="s4:l7" met="3" type="-+">Daer si ons toe <rhyme label="b" type="m" corresp="#s4:l4">spaent</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Bi wilen lief, bi wilen <rhyme label="a" type="f">leet</rhyme>.</l>
        <l id="s5:l2" met="4" type="-+">Bi wilen verre, bi wilen <rhyme label="a" type="f" corresp="#s5:l1">ghereet</rhyme>:</l>
        <l id="s5:l3" met="4" type="-+">Die dit met trouwen van minnen <rhyme label="a" type="f" corresp="#s5:l1">versteet</rhyme>,</l>
        <l id="s5:l4" met="3" type="-+">Dat es <rhyme label="b" type="m">jubileren</rhyme>:</l>
        <l id="s5:l5" met="2" type="-+">Hoe minne <rhyme label="c" type="m">versleet</rhyme></l>
        <l id="s5:l6" met="2" type="-+">Ende omme <rhyme label="c" type="m" corresp="#s5:l5">veet</rhyme></l>
        <l id="s5:l7" met="3" type="-+">In een <rhyme label="b" type="m" corresp="#s5:l4">hanteren</rhyme>.</l>
      </lg>
      <lg id="s6" type="stanza">
        <l id="s6:l1" met="4" type="-+">Bi wilen ghenedert, bi wilen <rhyme label="a" type="f">ghehoghet</rhyme>,</l>
        <l id="s6:l2" met="4" type="-+">Bi wilen verborghen, bi wilen <rhyme label="a" type="f" corresp="#s6:l1">vertoghet</rhyme>.</l>
        <l id="s6:l3" met="4" type="-+">Eer selc van minnen wert <rhyme label="a" type="f" corresp="#s6:l1">ghesoghet</rhyme></l>
        <l id="s6:l4" met="3" type="-+">Doghet hi grote <rhyme label="b" type="m">avontuere</rhyme>,</l>
        <l id="s6:l5" met="2" type="-+">Eer hi <rhyme label="c" type="m">gheraect</rhyme></l>
        <l id="s6:l6" met="2" type="-+">Daer hi <rhyme label="c" type="m" corresp="#s6:l5">ghesmaect</rhyme></l>
        <l id="s6:l7" met="3" type="-+">Der minnen <rhyme label="b" type="m" corresp="#s6:l4">natuere</rhyme>.</l>
      </lg>
      <lg id="s7" type="stanza">
        <l id="s7:l1" met="4" type="-+">Bi wilen licht, bi wilen <rhyme label="a" type="f">swaer</rhyme>,</l>
        <l id="s7:l2" met="4" type="-+">Bi wilen doncker, bi wilen <rhyme label="a" type="f" corresp="#s7:l1">claer</rhyme>,</l>
        <l id="s7:l3" met="4" type="-+">In vrien troest, in bedwonghenne <rhyme label="a" type="f" corresp="#s7:l1">vaer</rhyme>,</l>
        <l id="s7:l4" met="3" type="-+">In nemen ende in <rhyme label="b" type="m">gheven</rhyme>,</l>
        <l id="s7:l5" met="2" type="-+">Moeten die <rhyme label="c" type="m">sinne</rhyme></l>
        <l id="s7:l6" met="2" type="-+">Die dolen in <rhyme label="c" type="m" corresp="#s7:l5">minne</rhyme>,</l>
        <l id="s7:l7" met="3" type="-+">Altoes hier <rhyme label="b" type="m" corresp="#s7:l4">leven</rhyme>.</l>
      </lg>
    </lg>
  </text>
</song>
