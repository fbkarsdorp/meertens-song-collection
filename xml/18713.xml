<?xml version='1.0' encoding='utf-8' standalone='yes'?>
<song>
  <meta>
    <id>18713</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Uit de oosten schijnt ons de dageraad</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Wt den Oosten schijnt ons den dageraet,</l>
        <l id="s1:l2">so die morgensterre vercondighen ghaet;</l>
        <l id="s1:l3">siet, die sonne staet claer int schynen:</l>
        <l id="s1:l4">die maen, dat oude schijnlicht vergaet,</l>
        <l id="s1:l5">daer den wilden dieren dat leven by staet;</l>
        <l id="s1:l6">die wolven moeten van 't licht verdwynen,</l>
        <l id="s1:l7">die de schaepkens willen verslynen.</l>
      </lg>
      <lg id="s2" type="stanza">
        <l id="s2:l1">Der wl den nachtegael veel laghen leydt,</l>
        <l id="s2:l2">sijn tonghe is tot den lof Godts bereydt,</l>
        <l id="s2:l3">hy singht boven alle voghelen claer;</l>
        <l id="s2:l4">die nachtegael kloeck, hoort dat bescheydt,</l>
        <l id="s2:l5">als die wysen, dat schoone licht verbeydt;</l>
        <l id="s2:l6">vermaert is hy boven alle voghelen schaer,</l>
        <l id="s2:l7">onder den doornen woont hy voorwaer.</l>
      </lg>
      <lg id="s3" type="stanza">
        <l id="s3:l1">Wat toeft ghy, o wachter, blaest uwen hoorn,</l>
        <l id="s3:l2">soo mach der sayer gaen saeyen sijn koorn;</l>
        <l id="s3:l3">t'is meer dan tijt dat die volcken ontwaecken,</l>
        <l id="s3:l4">spant in den esel, roept van den toorn,</l>
        <l id="s3:l5">plant die lelie, hout af den doorn,</l>
        <l id="s3:l6">treckt die lammeren al wt der leuwen kaecken;</l>
        <l id="s3:l7">hoort toe, ghy herders, wilt dit nu smaecken.</l>
      </lg>
      <lg id="s4" type="stanza">
        <l id="s4:l1">Drijft aen die beesten int blacke velt,</l>
        <l id="s4:l2">mit bloemen unde bladeren seer lustich ghestelt,</l>
        <l id="s4:l3">soo moghen die koeyen melck gheven;</l>
        <l id="s4:l4">siet hoe die bie al vanden honich swelt,</l>
        <l id="s4:l5">manghelt u broot voor vleysch sonder gelt,</l>
        <l id="s4:l6">ghy rijcken, deylt u goet uit sonder sneven,</l>
        <l id="s4:l7">so moghen die armen blydelijck leven.</l>
      </lg>
      <lg id="s5" type="stanza">
        <l id="s5:l1">Ghy princen des volcks, bewaerders van 't lant,</l>
        <l id="s5:l2">mit bussen unde bogen, teghen den malen viant;</l>
        <l id="s5:l3">u sweerden wet seer fijn van stalen,</l>
        <l id="s5:l4">ghy krijchsluyden, ten oorden met grooten verstant,</l>
        <l id="s5:l5">te dooden den viant die daer sticht moort unde brant;</l>
        <l id="s5:l6">stercken haer handt mit schoonder talen,</l>
        <l id="s5:l7">unde konnen 't mit tonghen al behalen.</l>
      </lg>
    </lg>
  </text>
</song>
