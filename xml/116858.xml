<?xml version='1.0' encoding='utf-8' standalone='yes'?>
<song>
  <meta>
    <id>116858</id>
    <date>
      <year-start>1716</year-start>
      <year-end>1716</year-end>
    </date>
    <location>
      <orginal-name>haarlem</orginal-name>
      <standard-name>Haarlem, The Netherlands</standard-name>
      <coordinates>
        <lon>52.3885317</lon>
        <lat>4.6388048</lat>
      </coordinates>
    </location>
    <tags>
      <tag>shepherd's song</tag>
      <tag>dialog song</tag>
      <tag>secular song</tag>
    </tags>
    <melody>Als ik mijn Phyllis kussen mag</melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Mijn Herderinne hoe vaart gy?</l>
        <l id="s1:l2">Is nogh gesont u lieve leeven?</l>
        <l id="s1:l3">Agh laat nu toe dat ick u vry?</l>
        <l id="s1:l4">Op dat gy my u Trou sout geeven.</l>
      </lg>
      <lg id="s2" type="stanza">
        <l id="s2:l1">Wel Herder spreeckt hier dogh niet van:</l>
        <l id="s2:l2">Het Trouwen my niet kan bekooren:</l>
        <l id="s2:l3">'k Wil u niet hebben tot mijn Man:</l>
        <l id="s2:l4">Gaat: ick wil van geen Trouwen hooren.</l>
      </lg>
      <lg id="s3" type="stanza">
        <l id="s3:l1">Verlaat dogh dit verkeert verstant:</l>
        <l id="s3:l2">Mijn Herderin, my dogh hoort spreecken.</l>
        <l id="s3:l3">Verlaaten wilt u Vaderlant:</l>
        <l id="s3:l4">Want d'eensaamheyt is vol gebreecken.</l>
      </lg>
      <lg id="s4" type="stanza">
        <l id="s4:l1">Mijn Herder, sou ick Trouwen? Neen!</l>
        <l id="s4:l2">Maar eensaamheyt kan my behaagen:</l>
        <l id="s4:l3">Want als ick blijven sal alleen,</l>
        <l id="s4:l4">Sal ick my 't Trouwen nooyt beklaagen.</l>
      </lg>
      <lg id="s5" type="stanza">
        <l id="s5:l1">Ey laat eens toe, dat ick u kus,</l>
        <l id="s5:l2">Mijn Herderinne, op u wangen</l>
        <l id="s5:l3">Hoe kunt gy by my spreeken dus?</l>
        <l id="s5:l4">Laat ick de Trou van u ontfangen.</l>
      </lg>
      <lg id="s6" type="stanza">
        <l id="s6:l1">Wel Herder by u hout u Min;</l>
        <l id="s6:l2">Want aanstonts moet gy my verlaaten.</l>
        <l id="s6:l3">In 't vrye leeven heb ick sin.</l>
        <l id="s6:l4">Ick wil niet hooren na u praaten.</l>
      </lg>
      <lg id="s7" type="stanza">
        <l id="s7:l1">Hoort Herderin! het domme Vee,</l>
        <l id="s7:l2">By ons niet ongepaart wil leeven:</l>
        <l id="s7:l3">De Vissen van de groote Zee,</l>
        <l id="s7:l4">Die wil de Min die vreughde geeven.</l>
      </lg>
      <lg id="s8" type="stanza">
        <l id="s8:l1">Mijn Herder 't Vee heeft geen verstant,</l>
        <l id="s8:l2">Sy leeven na hun domme driften.</l>
        <l id="s8:l3">Godt in my kennis heeft geplant,</l>
        <l id="s8:l4">Om 't quaade uyt de Trou te siften.</l>
      </lg>
      <lg id="s9" type="stanza">
        <l id="s9:l1">Het Pluymgediert' geen vreughde heeft,</l>
        <l id="s9:l2">Eer dat sy t'saamen vroolijck paaren:</l>
        <l id="s9:l3">Mijn Herderin u Trou my geeft,</l>
        <l id="s9:l4">Dan sullen oock soo zijn u jaaren.</l>
      </lg>
      <lg id="s10" type="stanza">
        <l id="s10:l1">Het kruys 't geen 't Huwlijck geeven kan,</l>
        <l id="s10:l2">Mijn Herder, kan my niet behaagen:</l>
        <l id="s10:l3">Want die hier neemen wil een Man,</l>
        <l id="s10:l4">Die sal de Trou haar haast beklaagen.</l>
      </lg>
      <lg id="s11" type="stanza">
        <l id="s11:l1">Mijn Herderin een groote vreught,</l>
        <l id="s11:l2">Gy dan in 't Huwelijck sult vinden,</l>
        <l id="s11:l3">Wanneer gy weesen sult verheught,</l>
        <l id="s11:l4">Op 't Bet, met uwe wel Beminde.</l>
      </lg>
      <lg id="s12" type="stanza">
        <l id="s12:l1">Ey gaat van my, mijn Herder, gy</l>
        <l id="s12:l2">Moet na een ander Nimphje treeden:</l>
        <l id="s12:l3">En spreeckt daar van, niet teegen my!</l>
        <l id="s12:l4">Maar seght aan die u Minne-reeden.</l>
      </lg>
      <lg id="s13" type="stanza">
        <l id="s13:l1">Mijn Herderinne, 'k u bemin,</l>
        <l id="s13:l2">Ick sal u nimmermeer verlaaten,</l>
        <l id="s13:l3">Op u alleen stel ick mijn sin,</l>
        <l id="s13:l4">Spijt al de geene die ons haaten.</l>
      </lg>
      <lg id="s14" type="stanza">
        <l id="s14:l1">Mijn Herder, 't Trouwen quellingh geeft,</l>
        <l id="s14:l2">En oock voor al het Kinder queecken:</l>
        <l id="s14:l3">Die vry leeft, deese smert niet heeft:</l>
        <l id="s14:l4">Sy fris leeft in haar groene streecken.</l>
      </lg>
      <lg id="s15" type="stanza">
        <l id="s15:l1">U frisheyt moet voor my dogh zijn.</l>
        <l id="s15:l2">'k Sal Herderin u kruys weghdrijven.</l>
        <l id="s15:l3">'k Sal u bystaan in druck en pijn.</l>
        <l id="s15:l4">En wil Godt, 'k sal by u trou blijven.</l>
      </lg>
      <lg id="s16" type="stanza">
        <l id="s16:l1">Neen Herder, ick kies eensaamheyt.</l>
        <l id="s16:l2">De vrye Staat kan my behaagen:</l>
        <l id="s16:l3">Want die in haar Liefs armen leyt,</l>
        <l id="s16:l4">Moet na die vreughde wel naar klaagen.</l>
      </lg>
      <lg id="s17" type="stanza">
        <l id="s17:l1">'t Sal zijn een oversoet vermaack,</l>
        <l id="s17:l2">By u mijn Herderin te leeven.</l>
        <l id="s17:l3">Soo gy my weygert deese saack,</l>
        <l id="s17:l4">Gy sult my desperatie geeven.</l>
      </lg>
      <lg id="s18" type="stanza">
        <l id="s18:l1">U desperatie is my leet,</l>
        <l id="s18:l2">Mijn Herder, 'k sal met u niet Trouwen:</l>
        <l id="s18:l3">Mijn waarde, ick wel seecker weet,</l>
        <l id="s18:l4">Dat dit u oock haast sou berouwen!</l>
      </lg>
      <lg id="s19" type="stanza">
        <l id="s19:l1">Mijn Herderinne, neen, ô neen!</l>
        <l id="s19:l2">'t Berou hier van my nooyt sal plaagen:</l>
        <l id="s19:l3">Ick u bemin, en anders geen:</l>
        <l id="s19:l4">Ick durf de Trou met u wel waagen.</l>
      </lg>
      <lg id="s20" type="stanza">
        <l id="s20:l1">Wel sou ick u versoeck toestaan?</l>
        <l id="s20:l2">Soo sou ick met u kunnen Trouwen.</l>
        <l id="s20:l3">Mijn Herder, om dat gy hout aan,</l>
        <l id="s20:l4">Soo sal ick worden u Huysvrouwe.</l>
      </lg>
      <lg id="s21" type="stanza">
        <l id="s21:l1">ô Vreught! ô vreught! Ick ben verheught,</l>
        <l id="s21:l2">Dat gy u Trou aan my wilt geeven!</l>
        <l id="s21:l3">Mijn Herderinne, met de deught</l>
        <l id="s21:l4">Wy by de Trou vroom sullen leeven.</l>
      </lg>
      <lg id="s22" type="stanza">
        <l id="s22:l1">Mijn Herder gaat na uwe stulp,</l>
        <l id="s22:l2">De Zon die sal haast onder daalen.</l>
        <l id="s22:l3">Ick sal nu haast zijn uwe hulp.</l>
        <l id="s22:l4">Ick groet u; want mijn Schaapjes dwaalen.</l>
      </lg>
      <lg id="s23" type="stanza">
        <l id="s23:l1">Gy Herderin zijt nu mijn Lief,</l>
        <l id="s23:l2">Ick u sal na u stulp geleyden.</l>
        <l id="s23:l3">Ick groet u, leest eens deese brief....</l>
        <l id="s23:l4">Ick met een kus moet van u scheyden.</l>
      </lg>
      <lg id="s24" type="stanza">
        <l id="s24:l1">Seer helder schijnt de volle Maan.</l>
        <l id="s24:l2">'k Sal morgen vroegh u weer verwaghten.</l>
        <l id="s24:l3">Met die kus na u stulp wilt gaan.</l>
        <l id="s24:l4">'k Hoop gy met Liefde sult vernaghten.</l>
      </lg>
    </lg>
  </text>
</song>
