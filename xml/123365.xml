<?xml version='1.0' encoding='utf-8' standalone='yes'?>
<song>
  <meta>
    <id>123365</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="kerstlied" translation="Christmas song">kerstlied</tag>
      <tag standard-name="verhalend lied" translation="narrative song">verhalend lied</tag>
      <tag standard-name="gebedslied" translation="prayer">gebedslied</tag>
    </tags>
    <melody>Een amoureus fier gelaat</melody>
    <categories>
      <category translation="seasons and annual events">jaarkring</category>
      <category translation="narratives">verhalen</category>
      <category translation="religion">godsdienst</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het viel een hemels dauwe</l>
        <l id="s1:l2">In een kleyn maechdeken,</l>
        <l id="s1:l3">Ten was noyt beter vrouwe,</l>
        <l id="s1:l4">Dat deed een kindeken,</l>
        <l id="s1:l5">Dat van haer was gheboren,</l>
        <l id="s1:l6">En zy bleef maghet fijn.</l>
        <l id="s1:l7">O maghet uytverkoren,</l>
        <l id="s1:l8">Lof moet u altoos zijn.</l>
      </lg>
      <lg id="s2" type="stanza">
        <l id="s2:l1">Die maghet ghinck met kinde,</l>
        <l id="s2:l2">Gheen swaerheyt ginck haer an.</l>
        <l id="s2:l3">Als Joseph dat versinde,</l>
        <l id="s2:l4">Die goeden weerden man,</l>
        <l id="s2:l5">Hy docht: ick wilse laten,</l>
        <l id="s2:l6">Den vader ben ick niet,</l>
        <l id="s2:l7">En trecken mijnder straten,</l>
        <l id="s2:l8">Eer my schande geschiet.</l>
      </lg>
      <lg id="s3" type="stanza">
        <l id="s3:l1">Al van des hemels throone</l>
        <l id="s3:l2">Sprack hem den enghel an:</l>
        <l id="s3:l3">O Joseph, Davidts sone,</l>
        <l id="s3:l4">O uytverkoren man,</l>
        <l id="s3:l5">Blijft toch beyde te gader,</l>
        <l id="s3:l6">'t Is boven menschen kracht,</l>
        <l id="s3:l7">Dat Godt almachtich vader</l>
        <l id="s3:l8">In haer dus heeft ghewracht.</l>
      </lg>
      <lg id="s4" type="stanza">
        <l id="s4:l1">Den koninck, groot van machte,</l>
        <l id="s4:l2">Heeft een ghebodt ghedaen</l>
        <l id="s4:l3">Dat, volghend' het gheslachte,</l>
        <l id="s4:l4">Elck naer die stadt moest gaen</l>
        <l id="s4:l5">Van daer hy was gheboren,</l>
        <l id="s4:l6">En brenghen zijn tribuyt:</l>
        <l id="s4:l7">Dat dede men daer hooren,</l>
        <l id="s4:l8">En roepen overluyt.</l>
      </lg>
      <lg id="s5" type="stanza">
        <l id="s5:l1">Maria, Joseph mede</l>
        <l id="s5:l2">Quamen te Bethleem waert,</l>
        <l id="s5:l3">Want daer was Josephs stede,</l>
        <l id="s5:l4">Soo Schrifture verclaert:</l>
        <l id="s5:l5">Maer zy moch nievers inne,</l>
        <l id="s5:l6">Men wees haer altoos voort:</l>
        <l id="s5:l7">Der Enghelen koninghinne</l>
        <l id="s5:l8">En wiert daer niet ghehoort.</l>
      </lg>
      <lg id="s6" type="stanza">
        <l id="s6:l1">Daernaer hebben sy vonden</l>
        <l id="s6:l2">Een huys seer dun gedaeckt,</l>
        <l id="s6:l3">Binnen soo korte stonden</l>
        <l id="s6:l4">Hebben logijs ghemaeckt:</l>
        <l id="s6:l5">Daer wert die maghet moeder,</l>
        <l id="s6:l6">Al sonder wee of pijn,</l>
        <l id="s6:l7">Van smenschen soon en broeder.</l>
        <l id="s6:l8">Mocht hy ons nader sijn?</l>
      </lg>
      <lg id="s7" type="stanza">
        <l id="s7:l1">Hoe bly was zy van binnen,</l>
        <l id="s7:l2">Aensiend haer kint minoot,</l>
        <l id="s7:l3">Zy was vervult van minnen,</l>
        <l id="s7:l4">En leyt hem op den schoot;</l>
        <l id="s7:l5">Zy kust' hem aen zijn wanghen,</l>
        <l id="s7:l6">Zy kust hem menich fout,</l>
        <l id="s7:l7">Dat hy quam zijn ghevanghen</l>
        <l id="s7:l8">Verlossen ionck en out.</l>
      </lg>
      <lg id="s8" type="stanza">
        <l id="s8:l1">Maria, schoon fonteyne,</l>
        <l id="s8:l2">Daer Godt zijn rust in nam,</l>
        <l id="s8:l3">Bidt voor ons al ghemeyne</l>
        <l id="s8:l4">Jesus dat soete lam,</l>
        <l id="s8:l5">Dat hy ons in wil laten</l>
        <l id="s8:l6">Int hemelsche palleys,</l>
        <l id="s8:l7">Daer vreucht is boven maten,</l>
        <l id="s8:l8">En liefd' en soeten peys.</l>
      </lg>
    </lg>
  </text>
</song>
