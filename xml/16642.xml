<?xml version='1.0' encoding='utf-8' standalone='yes'?>
<song>
  <meta>
    <id>16642</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Hoe luid zong de leraar op de tinnen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het worp een knaep so heimelike dingen</l>
        <l id="s1:l2">al voor eens borgers camerlijn;</l>
        <l id="s1:l3">sijn boelken was daer binnen,</l>
        <l id="s1:l4">het was eens borgers dochter goet;</l>
        <l id="s1:l5">daer op so schafte die knape sinen moet:</l>
        <l id="s1:l6">na haer staet zijn verlanghen.</l>
      </lg>
      <lg id="s2" type="stanza">
        <l id="s2:l1">Hoe luyde singet die wachter opter tinnen:</l>
        <l id="s2:l2">‘als twee schoon liefkens te samen zijn,</l>
        <l id="s2:l3">si moghen hem wel versinnen,</l>
        <l id="s2:l4">het is geluck ende een goet iaer:</l>
        <l id="s2:l5">ic schencke mijn lief vijf duysent iaer,</l>
        <l id="s2:l6">mijn boel eenen goeden morghen.’</l>
      </lg>
      <lg id="s3" type="stanza">
        <l id="s3:l1">Dat maechdeken sprac: ‘mach mi den knaep niet werden,</l>
        <l id="s3:l2">in een duyster camerken</l>
        <l id="s3:l3">van rouwe moet ick sterven.</l>
        <l id="s3:l4">Och sterve ick nu, so ben ic doot,</l>
        <l id="s3:l5">so graeft mi onder die rooskens root,</l>
        <l id="s3:l6">so verre aen gheen groen heyde.’</l>
      </lg>
      <lg id="s4" type="stanza">
        <l id="s4:l1">Hi nam dat maechdeken bider witte hant,</l>
        <l id="s4:l2">hi leydese door dat groene wout,</l>
        <l id="s4:l3">dat groene wout ten eynde;</l>
        <l id="s4:l4">hi leydese al onder een linde staet breyt,</l>
        <l id="s4:l5">daer vonden si twee een bedde bereyt,</l>
        <l id="s4:l6">si laghen daer bi malcanderen.</l>
      </lg>
      <lg id="s5" type="stanza">
        <l id="s5:l1">Si laghen daer den langen nacht verborgen,</l>
        <l id="s5:l2">al in een duyster camerken,</l>
        <l id="s5:l3">tot dat quam den lichten morghen.</l>
        <l id="s5:l4">Tsmorghens vroech, alst was schoon dach,</l>
        <l id="s5:l5">dat maechdeken dede den ruyter geclach:</l>
        <l id="s5:l6">si haddet so geerne verborghen.</l>
      </lg>
      <lg id="s6" type="stanza">
        <l id="s6:l1">Die dit liedeken eerstwerf heeft gesonghen</l>
        <l id="s6:l2">het was een ruyter wt Brabant,</l>
        <l id="s6:l3">wt Nederlant is hi gecomen,</l>
        <l id="s6:l4">hi voerde een spijse op zijnder hant,</l>
        <l id="s6:l5">met pijpen, met trommen trect hi door tlant,</l>
        <l id="s6:l6">sijn sinnen staen na den crijghe.</l>
      </lg>
    </lg>
  </text>
</song>
