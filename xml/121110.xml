<?xml version='1.0' encoding='utf-8' standalone='yes'?>
<song>
  <meta>
    <id>121110</id>
    <date>
      <year-start>1781</year-start>
      <year-end>1781</year-end>
    </date>
    <location>
      <orginal-name>'s-gravenhage</orginal-name>
      <standard-name>The Hague, The Netherlands</standard-name>
      <coordinates>
        <lon>52.0799838</lon>
        <lat>4.3113461</lat>
      </coordinates>
    </location>
    <tags>
      <tag standard-name="klaaglied" translation="lamentation">klaaglied</tag>
    </tags>
    <melody>O zalig heilig Bethlehem</melody>
    <categories>
      <category translation="emotions">emoties</category>
    </categories>
  <author>Betje Wolff en Aagje Deken</author></meta>
  <text>
    <lg type="song">
      <lg id="s1" type="stanza">
        <l id="s1:l1">Nooit heeft de tyd my zo verveelt,</l>
        <l id="s1:l2">Dan aan de Vecht! Dat eeuwig klaagen,</l>
        <l id="s1:l3">Als of men zeer was misgedeelt,</l>
        <l id="s1:l4">Kan ik onmogelyk verdraagen.</l>
      </lg>
      <lg id="s2" type="stanza">
        <l id="s2:l1">'k Zou, by een' zo genaamde Nicht,</l>
        <l id="s2:l2">My eens een week gaan diverteeren;</l>
        <l id="s2:l3">Ik zag nog naauw' haar stuursch gezicht,</l>
        <l id="s2:l4">Of 'k wenschte al om naar huis te keeren.</l>
      </lg>
      <lg id="s3" type="stanza">
        <l id="s3:l1">Nooit zag ik zulk een Izegrim;</l>
        <l id="s3:l2">Geen eenen trek heeft ze in haar wezen,</l>
        <l id="s3:l3">Daar niet een zeker zoort van slim,</l>
        <l id="s3:l4">Kwaadaartig slim, in staat te leezen.</l>
      </lg>
      <lg id="s4" type="stanza">
        <l id="s4:l1">Ze is geel en zwart van magerheid,</l>
        <l id="s4:l2">Haar wilde en agterdenkende oogen,</l>
        <l id="s4:l3">Waar uit iets aakligs zich verspreit,</l>
        <l id="s4:l4">Zyn met een damp van zorg omtoogen.</l>
      </lg>
      <lg id="s5" type="stanza">
        <l id="s5:l1">Zy woont alleen, was nooit getrouwt,</l>
        <l id="s5:l2">Zy hielt niet, zei zy, van dat maalen;</l>
        <l id="s5:l3">Zy lykt wel zestig jaaren oud,</l>
        <l id="s5:l4">Schoon zy geen veertig nog kan haalen.</l>
      </lg>
      <lg id="s6" type="stanza">
        <l id="s6:l1">Haar Ouders, te enenmaal verblindt,</l>
        <l id="s6:l2">Dulde al zeer vroeg in haar het kribben;</l>
        <l id="s6:l3">Want hoor, het was een eenig kind,</l>
        <l id="s6:l4">Men lachte om haar vuilaartig snibben</l>
      </lg>
      <lg id="s7" type="stanza">
        <l id="s7:l1">Gewoon te leven naar haar wil,</l>
        <l id="s7:l2">Wyl haar besluit toch altoos gelde,</l>
        <l id="s7:l3">Wierd zy een narrige albedil,</l>
        <l id="s7:l4">Die, en zich zelf, en andren kwelde.</l>
      </lg>
      <lg id="s8" type="stanza">
        <l id="s8:l1">Toen ze eindelyk haar Ouders geld,</l>
        <l id="s8:l2">En Huis en Plaats, na beider sterven,</l>
        <l id="s8:l3">In hare handen zag gestelt,</l>
        <l id="s8:l4">En zy een schoone duit mogt erven:</l>
      </lg>
      <lg id="s9" type="stanza">
        <l id="s9:l1">Kwam zy tot dit niet kwaad besluit,</l>
        <l id="s9:l2">Hoewel door heerschzucht ingegeven,</l>
        <l id="s9:l3">Om met eene oude Speelkarnuit</l>
        <l id="s9:l4">Op haare Buitenplaats te leven.</l>
      </lg>
      <lg id="s10" type="stanza">
        <l id="s10:l1">Maar dit was spoedig afgedaan;</l>
        <l id="s10:l2">Die lieve ziel zag haare kuuren,</l>
        <l id="s10:l3">En vondt het goed weer heen' te gaan;</l>
        <l id="s10:l4">Zy kon die grillen niet verduuren.</l>
      </lg>
      <lg id="s11" type="stanza">
        <l id="s11:l1">Daar zat Madame in eenigheid;</l>
        <l id="s11:l2">Zy hadt, hoe ook belust op morren,</l>
        <l id="s11:l3">Geen schepzels, dan haar kat en meid,</l>
        <l id="s11:l4">Om op te grimmen en te knorren.</l>
      </lg>
      <lg id="s12" type="stanza">
        <l id="s12:l1">Doch by Cató, die 't klaaggeluid</l>
        <l id="s12:l2">Gewoon was heel den dag te hooren,</l>
        <l id="s12:l3">Was 't, een oor in, en 't aêr oor uit;</l>
        <l id="s12:l4">Zy deedt al 't geen haar kon bekooren.</l>
      </lg>
      <lg id="s13" type="stanza">
        <l id="s13:l1">Dus bruste dit nog zo wat heen';</l>
        <l id="s13:l2">Zy kon de meid toch niet ontbeeren:</l>
        <l id="s13:l3">Zy dagt wel, ik regeer alleen;</l>
        <l id="s13:l4">Maar liet zich door Cató regeeren.</l>
      </lg>
      <lg id="s14" type="stanza">
        <l id="s14:l1">Zy hadt my al zo lang gevraagt,</l>
        <l id="s14:l2">En ik, ik ben zo gaarne Buiten:</l>
        <l id="s14:l3">Dan, wat heb ik my zelf geplaagt,</l>
        <l id="s14:l4">Toen zy my hier toe deed besluiten.</l>
      </lg>
      <lg id="s15" type="stanza">
        <l id="s15:l1">Ik kwam, toen was 't: ‘wees welkom Nicht!</l>
        <l id="s15:l2">Wel kon je my eens eindlyk vinden?</l>
        <l id="s15:l3">Maar heer, wat is 't hier gruwzaam licht!</l>
        <l id="s15:l4">Ik heb, gelyk gy ziet, nog blinden.</l>
      </lg>
      <lg id="s16" type="stanza">
        <l id="s16:l1">Ei zie, wat lompe Timmerman!</l>
        <l id="s16:l2">Die deuren ziet gy dat niet sluiten?</l>
        <l id="s16:l3">'t Is of hier niemand werken kan;</l>
        <l id="s16:l4">Dit's óók een ongemak van 't Buiten.</l>
      </lg>
      <lg id="s17" type="stanza">
        <l id="s17:l1">Wat word my menigmaal gezegd:</l>
        <l id="s17:l2">Juffrouw, gy hebt een grooten zegen,</l>
        <l id="s17:l3">Een aartig Buitentje aan de Vecht;</l>
        <l id="s17:l4">Maar my komt het vry ongelegen.</l>
      </lg>
      <lg id="s18" type="stanza">
        <l id="s18:l1">Zie, deeze kamer is vol tocht,</l>
        <l id="s18:l2">In de andre kan ik ook niet stooken,</l>
        <l id="s18:l3">Ik heb 't nog onlangs onderzogt,</l>
        <l id="s18:l4">Maar dat was eerst verschriklyk rooken!</l>
      </lg>
      <lg id="s19" type="stanza">
        <l id="s19:l1">Ik zie hier ook geen Christenmensch,</l>
        <l id="s19:l2">Denk of de tyd my moet verveelen;</l>
        <l id="s19:l3">Schoon ik naar geen gezelschap wensch,</l>
        <l id="s19:l4">Want 'k ben een' Vyandin van 't speelen.</l>
      </lg>
      <lg id="s20" type="stanza">
        <l id="s20:l1">'k Ben zwak; wat heb ik voor vermaak&gt;?</l>
        <l id="s20:l2">Ik ben, zo 't schynt, geheel vergeten.</l>
        <l id="s20:l3">'k Ben nog al graag, en eet met smaak,</l>
        <l id="s20:l4">Maar weet haast niet wat ik zal eeten.</l>
      </lg>
      <lg id="s21" type="stanza">
        <l id="s21:l1">'k Weet niet wat ik belasten zal;</l>
        <l id="s21:l2">Gebakken kan ik niet verdraagen;</l>
        <l id="s21:l3">De Groentens, ja, wat is 'er al?</l>
        <l id="s21:l4">De minsten kunnen my behaagen.</l>
      </lg>
      <lg id="s22" type="stanza">
        <l id="s22:l1">Gebraaden ham die dient my niet;</l>
        <l id="s22:l2">En vleesch! ik kan het niet meer proeven.</l>
        <l id="s22:l3">'t Wild, dat m' ons hier te koopen bied,</l>
        <l id="s22:l4">Daar zou een mensch zich om bedroeven.</l>
      </lg>
      <lg id="s23" type="stanza">
        <l id="s23:l1">'k Slaap op zyn langst een uur vier, vyf;</l>
        <l id="s23:l2">'t Is of de meid geen bed kan roeren:</l>
        <l id="s23:l3">De klonters liggen onder 't lyf.</l>
        <l id="s23:l4">Die meiden, o 't zyn regte sloeren’!</l>
      </lg>
      <lg id="s24" type="stanza">
        <l id="s24:l1">‘Dan kermde zy van kruis en leet,</l>
        <l id="s24:l2">En nare wederwaardigheden;</l>
        <l id="s24:l3">Dan was 't verkeert, al wat men deedt;</l>
        <l id="s24:l4">Dan hadt zy pyn door al haar leden.</l>
      </lg>
      <lg id="s25" type="stanza">
        <l id="s25:l1">Dan een ondraagbren last in 't hoofd;</l>
        <l id="s25:l2">Dan pyn voor 't hart, en kon niets eeten’:</l>
        <l id="s25:l3">Heb ik my niet wel uitgeslooft?</l>
        <l id="s25:l4">Mag dat geen divertitie heeten?</l>
      </lg>
      <lg id="s26" type="stanza">
        <l id="s26:l1">Wel, zei ik, Nicht, gy hebt een Lot</l>
        <l id="s26:l2">Dat gy onwaardig zyt, gekregen;</l>
        <l id="s26:l3">Door 't morren tegen uwen God,</l>
        <l id="s26:l4">Verandert in een vloek, uw zegen.</l>
      </lg>
      <lg id="s27" type="stanza">
        <l id="s27:l1">God zelve maakt het u niet pas;</l>
        <l id="s27:l2">Gy durft zyn toeverzicht bedillen:</l>
        <l id="s27:l3">Schoon ik een arme beedlaar was,</l>
        <l id="s27:l4">Ik zou by u niet woonen willen.</l>
      </lg>
      <lg id="s28" type="stanza">
        <l id="s28:l1">Ik ben uw lieflyk Buiten moê;</l>
        <l id="s28:l2">Daar gy zyt, kan my niets bekooren.</l>
        <l id="s28:l3">Neen, nooit kom ik weêr naar u toe:</l>
        <l id="s28:l4">Dit heb ik by my zelf gezwooren.</l>
      </lg>
      <lg id="s29" type="stanza">
        <l id="s29:l1">Vaarwel; zie toch wat gy geniet,</l>
        <l id="s29:l2">Of wilt Gods ongenade vreezen.</l>
        <l id="s29:l3">Gy maakt u zelven uw verdriet;</l>
        <l id="s29:l4">Wilt gy, gy kunt gelukkig wezen.</l>
      </lg>
    </lg>
  </text>
</song>
