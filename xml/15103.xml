<?xml version='1.0' encoding='utf-8' standalone='yes'?>
<song>
  <meta>
    <id>15103</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik had een gestadig minnetje</melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Adieu, reyn bloemken rosiere,</l>
        <l id="s1:l2">di mi bi uwer duecht,</l>
        <l id="s1:l3">u wesen ende maniere</l>
        <l id="s1:l4">mi dicwils heeft verhuecht;</l>
        <l id="s1:l5">peyst om mi als ghi moecht,</l>
        <l id="s1:l6">als ick trecke wten lande:</l>
        <l id="s1:l7">mijn hert laet ic u te pande,</l>
        <l id="s1:l8">adieu solaes ende vruecht.</l>
      </lg>
      <lg id="s2" type="stanza">
        <l id="s2:l1">Adieu, ghi doet mi smerte,</l>
        <l id="s2:l2">adieu, noyt meerder grief,</l>
        <l id="s2:l3">adieu, myn ionge dom herte</l>
        <l id="s2:l4">berooft mi als een dief;</l>
        <l id="s2:l5">adieu, mijn liefste lief,</l>
        <l id="s2:l6">als ick ben wter stede,</l>
        <l id="s2:l7">ic bidde u om een bede</l>
        <l id="s2:l8">leest daghelijcx desen brief.</l>
      </lg>
      <lg id="s3" type="stanza">
        <l id="s3:l1">Alstu den brief hebt gelesen</l>
        <l id="s3:l2">ghi doet mi liefs genoech,</l>
        <l id="s3:l3">wilt doch gedachtich wesen</l>
        <l id="s3:l4">die eens tot u minne droech;</l>
        <l id="s3:l5">ic en sal u spade noch vroech,</l>
        <l id="s3:l6">schoon lief, ooc niet vergeten;</l>
        <l id="s3:l7">mer, herteken, ic laet u weten,</l>
        <l id="s3:l8">dat noyt pacxken also swaer en woech.</l>
      </lg>
      <lg id="s4" type="stanza">
        <l id="s4:l1">Wilt u doch eerlic draghen</l>
        <l id="s4:l2">ende peyst doch om den endt,</l>
        <l id="s4:l3">want nu en tallen daghen</l>
        <l id="s4:l4">blijft ghi in mi geprent,</l>
        <l id="s4:l5">this God die therte kendt:</l>
        <l id="s4:l6">scoon lief, wilt daer op dencken;</l>
        <l id="s4:l7">myn bloet sal ic u schencken,</l>
        <l id="s4:l8">myn hert voor een testament.</l>
      </lg>
      <lg id="s5" type="stanza">
        <l id="s5:l1">Dat wi nu moeten scheyden,</l>
        <l id="s5:l2">this mi een sware pijn;</l>
        <l id="s5:l3">Christus wil u gheleyden,</l>
        <l id="s5:l4">tmoet al ghescheyden zijn;</l>
        <l id="s5:l5">mer ic hope in corte termyn,</l>
        <l id="s5:l6">spijt alle dese nijders treken,</l>
        <l id="s5:l7">wi sullen malcander noch spreken</l>
        <l id="s5:l8">ende drincken den coelen wijn.</l>
      </lg>
      <lg id="s6" type="stanza">
        <l id="s6:l1">Adieu, princesse gepresen,</l>
        <l id="s6:l2">this al om u ghedaen,</l>
        <l id="s6:l3">wilt doch gedachtieh wesen,</l>
        <l id="s6:l4">want ic moet van u gaen;</l>
        <l id="s6:l5">God die wil u bistaen,</l>
        <l id="s6:l6">schoon lief, coemt mi te baten;</l>
        <l id="s6:l7">dat ic u nu moet laten,</l>
        <l id="s6:l8">dat cost mi so menigen traen.</l>
      </lg>
    </lg>
  </text>
</song>
