<?xml version='1.0' encoding='utf-8' standalone='yes'?>
<song>
  <meta>
    <id>121579</id>
    <date>
      <year-start>1818</year-start>
      <year-end>1818</year-end>
    </date>
    <tags>
      <tag>passing song</tag>
    </tags>
    <melody></melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Hoe d'onschuld wordt geplaagd,</l>
        <l id="s1:l2">Daar zij het regt ziet wijken;</l>
        <l id="s1:l3">Wat helmagt haar belaagt,</l>
        <l id="s1:l4">Zij weet van geen bezwijken;</l>
        <l id="s1:l5">Zoo stondt G', o Heiland! als een' rots,</l>
        <l id="s1:l6">Te midden van het zeegeklots,</l>
        <l id="s1:l7">En 't buld'rend woên der baren,</l>
        <l id="s1:l8">Bij al uw' lasteraren.</l>
      </lg>
      <lg id="s2" type="stanza">
        <l id="s2:l1">Al wat Gij hebt geleerd,</l>
        <l id="s2:l2">Uw' Godsvrucht, deugd en zeden,</l>
        <l id="s2:l3">Werd in het regt verkeerd;</l>
        <l id="s2:l4">Door lasterzucht bestreden.</l>
        <l id="s2:l5">Om onzen opstand tegen God,</l>
        <l id="s2:l6">Werdt Gij gehoond, veracht, bespot,</l>
        <l id="s2:l7">Als zocht Gij, op deez' aarde,</l>
        <l id="s2:l8">Voor U eens Konings waarde.</l>
      </lg>
      <lg id="s3" type="stanza">
        <l id="s3:l1">'t Verächtend purper-kleed,</l>
        <l id="s3:l2">De kroon van doorn gevlochten,</l>
        <l id="s3:l3">De rietstok en al 't leed</l>
        <l id="s3:l4">Waarmeê Gij werdt bevochten,</l>
        <l id="s3:l5">Dat wapentuig der helsche magt,</l>
        <l id="s3:l6">Heeft onze schuld op U gebragt;</l>
        <l id="s3:l7">Maar Gij bleeft, in uw' smarten,</l>
        <l id="s3:l8">Toch Koning onzer harten.</l>
      </lg>
      <lg id="s4" type="stanza">
        <l id="s4:l1">Uw' onschuld deed, o Heer!</l>
        <l id="s4:l2">Het hart uws Regters beven;</l>
        <l id="s4:l3">Die, starend' op uw' eer,</l>
        <l id="s4:l4">Geen kracht aan 't regt dorst geven,</l>
        <l id="s4:l5">Daar hij U gaf ter geeseling;</l>
        <l id="s4:l6">En, voor de snoodste lastering,</l>
        <l id="s4:l7">Bij zijn gezag, bleef vreezen,</l>
        <l id="s4:l8">Om 's Keizers vriend te wezen.</l>
      </lg>
      <lg id="s5" type="stanza">
        <l id="s5:l1">Een blind verdoolde schaar,</l>
        <l id="s5:l2">Door 't Sanhedrin gedreven,</l>
        <l id="s5:l3">Verkoos een' Moordenaar,</l>
        <l id="s5:l4">Voor U, o bron van 't leven!</l>
        <l id="s5:l5">Wiens onschuld blonk als 't vlekk'loos licht,</l>
        <l id="s5:l6">Dat zelf pilatus, in 't gerigt,</l>
        <l id="s5:l7">Voor 't oor der lasteraren,</l>
        <l id="s5:l8">Zoo dikwerf bleef verklaren.</l>
      </lg>
      <lg id="s6" type="stanza">
        <l id="s6:l1">Hier zag 't Geloof den Mensch,</l>
        <l id="s6:l2">In U den Man van lijden;</l>
        <l id="s6:l3">Der vad'ren hoop en wensch,</l>
        <l id="s6:l4">De magt der hel bestrijden;</l>
        <l id="s6:l5">'t Zag in U, bij uw' smart en leed,</l>
        <l id="s6:l6">Den Held, die 't slangenhoofd vertreedt;</l>
        <l id="s6:l7">En, in uw bloed en wonden,</l>
        <l id="s6:l8">De vrijspraak onzer zonden.</l>
      </lg>
      <lg id="s7" type="stanza">
        <l id="s7:l1">Tot zulk een' duren prijs</l>
        <l id="s7:l2">Woudt G'onze banden slaken;</l>
        <l id="s7:l3">Ja 't was uw' hemelspijs,</l>
        <l id="s7:l4">Ons zondaars vrij te maken;</l>
        <l id="s7:l5">Men eischt' uw' dood, het kruis ter straf,</l>
        <l id="s7:l6">Tot U pilatus overgaf,</l>
        <l id="s7:l7">Wiens weifling hem deed beven,</l>
        <l id="s7:l8">Ten koste van uw leven.</l>
      </lg>
      <lg id="s8" type="stanza">
        <l id="s8:l1">Zoo werdt G', als 't weêrloos lam,</l>
        <l id="s8:l2">Door wolven aangegrepen,</l>
        <l id="s8:l3">Om 't kruis, dat op U kwam,</l>
        <l id="s8:l4">Al wagg'lend' heen te slepen;</l>
        <l id="s8:l5">De priesterhaat en 't droef geween,</l>
        <l id="s8:l6">Verzelden uwe laatste schreên;</l>
        <l id="s8:l7">Omringd door vloek en tranen,</l>
        <l id="s8:l8">Moest G'ons den heilweg banen.</l>
      </lg>
      <lg id="s9" type="stanza">
        <l id="s9:l1">O lieve Heiland! Gij,</l>
        <l id="s9:l2">Gij woudt die smarten dragen:</l>
        <l id="s9:l3">Uw' onschuld sprak ons vrij,</l>
        <l id="s9:l4">Naar 't Godd'lijk welbehagen;</l>
        <l id="s9:l5">Al wat de laster U verweet,</l>
        <l id="s9:l6">Was onze schuld; en 't geen Gij leedt,</l>
        <l id="s9:l7">Door 't onregt dat U griefde,</l>
        <l id="s9:l8">Toond' ons uw' zondaarsliefde.</l>
      </lg>
      <lg id="s10" type="stanza">
        <l id="s10:l1">Wat dank zijn w'U verpligt,</l>
        <l id="s10:l2">Daar w'onze schuld beseffen;</l>
        <l id="s10:l3">Nu kan geen' helsche schicht,</l>
        <l id="s10:l4">Uw' gunstgenooten treffen.</l>
        <l id="s10:l5">O Koning van ons hart! och geef</l>
        <l id="s10:l6">Dat ieder dankend' voor U leev',</l>
        <l id="s10:l7">En doe Gij onze zielen,</l>
        <l id="s10:l8">Ootmoedig voor U knielen.</l>
      </lg>
    </lg>
  </text>
</song>
