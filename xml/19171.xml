<?xml version='1.0' encoding='utf-8' standalone='yes'?>
<song>
  <meta>
    <id>19171</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik ging nog gisteravond zo heimelijk een gang</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ick ghinck noch ghister avont</l>
        <l id="s1:l2">so heymelijck eenen ganck,</l>
        <l id="s1:l3">al voor mijns liefkens dore,</l>
        <l id="s1:l4">die ic ghesloten vant;</l>
        <l id="s1:l5">ic clopte so lijselijc aenden rinck:</l>
        <l id="s1:l6">‘staet op, mijn alderliefste,</l>
        <l id="s1:l7">staet op en latet mi in.’</l>
      </lg>
      <lg id="s2" type="stanza">
        <l id="s2:l1">- ‘Ick en sal u niet in laten,</l>
        <l id="s2:l2">ick en laet u, ia, niet in;</l>
        <l id="s2:l3">gaet thuyswaert en gaet slapen,</l>
        <l id="s2:l4">daer is een ander in.’</l>
        <l id="s2:l5">Si lieten mi daer alleyne staen.</l>
        <l id="s2:l6">Ick salt haer noch wel loonen,</l>
        <l id="s2:l7">mach ick noch leven een cort half iaer.</l>
      </lg>
      <lg id="s3" type="stanza">
        <l id="s3:l1">O Venus, thoont u cueren,</l>
        <l id="s3:l2">want ick u dienaer si.</l>
        <l id="s3:l3">Mach si mi nyet ghebueren</l>
        <l id="s3:l4">den doot ben ick seer by.</l>
        <l id="s3:l5">Ick en hadt betrout in gheender stont;</l>
        <l id="s3:l6">al moet ick van haer scheyden,</l>
        <l id="s3:l7">si hout mijn herteken doorwont.</l>
      </lg>
      <lg id="s4" type="stanza">
        <l id="s4:l1">Men hoort ghemeynlick segghen,</l>
        <l id="s4:l2">- dies ben ic bedruct tot inden gront -</l>
        <l id="s4:l3">die zijn sinnen aen vrouwen wilt legghen,</l>
        <l id="s4:l4">hi vint hem selven ter dood ghewont;</l>
        <l id="s4:l5">want si hebben eenen loosen gront.</l>
        <l id="s4:l6">Ic vinde mi nu bedroghen,</l>
        <l id="s4:l7">si costen mi so menich pont.</l>
      </lg>
      <lg id="s5" type="stanza">
        <l id="s5:l1">Na dat bi nijders tonghen</l>
        <l id="s5:l2">mijn lief is mi ontvreemt,</l>
        <l id="s5:l3">so wort van mi ghesonghen</l>
        <l id="s5:l4">dit liedeken, in dancke neemt,</l>
        <l id="s5:l5">van die alder liefste mijn.</l>
        <l id="s5:l6">God wil haer wel bewaren,</l>
        <l id="s5:l7">ick en mach bi haer niet zijn.</l>
      </lg>
    </lg>
  </text>
</song>
