<?xml version='1.0' encoding='utf-8' standalone='yes'?>
<song>
  <meta>
    <id>16816</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  </meta>
  <text>
    <lg type="song">
      <lg id="s1" type="stanza">
        <l id="s1:l1">‘Ic hoorde een watertje ruiselen,</l>
        <l id="s1:l2">mi docht, het was den Rijn;</l>
        <l id="s1:l3">ic hebber te nacht gheslapen</l>
        <l id="s1:l4">bi een bruin maechdelijn.’</l>
      </lg>
      <lg id="s2" type="stanza">
        <l id="s2:l1">- ‘Hebt ghi te nacht gheslapen</l>
        <l id="s2:l2">bi een bruin maechdelijn,</l>
        <l id="s2:l3">dats morghen sult ghi hanghen</l>
        <l id="s2:l4">al aen een galghelijn.’</l>
      </lg>
      <lg id="s3" type="stanza">
        <l id="s3:l1">- ‘Waer om so soudic hanghen,</l>
        <l id="s3:l2">ic en ben voorwaer gheen dief;</l>
        <l id="s3:l3">het hertje van mijn jonc leven</l>
        <l id="s3:l4">heeft schone joncvroutjes lief.’</l>
      </lg>
      <lg id="s4" type="stanza">
        <l id="s4:l1">En dat verhoorde een vroutje,</l>
        <l id="s4:l2">so riken lantsheer sijn wijf,</l>
        <l id="s4:l3">si liet haer paerdeken sadelen,</l>
        <l id="s4:l4">'t was om den schriver sijn lijf.</l>
      </lg>
      <lg id="s5" type="stanza">
        <l id="s5:l1">Doe dat paert ghesadelt was,</l>
        <l id="s5:l2">de spore was aenghedaen,</l>
        <l id="s5:l3">doe most dat lose schrivertje</l>
        <l id="s5:l4">ter galghe opwaert gaen.</l>
      </lg>
      <lg id="s6" type="stanza">
        <l id="s6:l1">Maer doen hi op de leder clam,</l>
        <l id="s6:l2">al op de derde trap,</l>
        <l id="s6:l3">hi keec so dicmaels omme,</l>
        <l id="s6:l4">offer niemant voor hem bat.</l>
      </lg>
      <lg id="s7" type="stanza">
        <l id="s7:l1">‘Mijn heren,’ sei si, ‘mijn heren,</l>
        <l id="s7:l2">wilt doch een woort verstaen:</l>
        <l id="s7:l3">of daer een goelijc vroutje</l>
        <l id="s7:l4">quam voor uw beddeken staen?’</l>
      </lg>
      <lg id="s8" type="stanza">
        <l id="s8:l1">- ‘Dat daer een goelijc vrouwetje</l>
        <l id="s8:l2">quam voor mijn betje staen,</l>
        <l id="s8:l3">ic souse so heimelic cussen,</l>
        <l id="s8:l4">in mijn blanke arm ontfaen.’</l>
      </lg>
      <lg id="s9" type="stanza">
        <l id="s9:l1">- ‘Soudt ghijse so heimelic cussen,</l>
        <l id="s9:l2">in uw blanke arm ontfaen,</l>
        <l id="s9:l3">so heeft dat lose schrivertje</l>
        <l id="s9:l4">ooc anders niet misdaen.’</l>
      </lg>
      <lg id="s10" type="stanza">
        <l id="s10:l1">- ‘Com af, com af, loos schrivertje!</l>
        <l id="s10:l2">behouden is jouw lijf,</l>
        <l id="s10:l3">dat heeft ghedaen een vroutje,</l>
        <l id="s10:l4">so riken lantsheer sijn wijf.’</l>
      </lg>
      <lg id="s11" type="stanza">
        <l id="s11:l1">- ‘Heeft dat ghedaen een vroutje,</l>
        <l id="s11:l2">so riken lantsheer sijn wijf,</l>
        <l id="s11:l3">behouden moet si haer eertje</l>
        <l id="s11:l4">ende ic mijn jonghe lijf!’</l>
      </lg>
    </lg>
  </text>
</song>
