<?xml version='1.0' encoding='utf-8' standalone='yes'?>
<song>
  <meta>
    <id>123266</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="meilied" translation="May song">meilied</tag>
      <tag standard-name="loflied" translation="praise song">loflied</tag>
    </tags>
    <melody/>
    <categories>
      <category translation="seasons and annual events">jaarkring</category>
      <category translation="religion">godsdienst</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Laet ons,</l>
        <l id="s1:l2">Laet ons de mey wat loven,</l>
        <l id="s1:l3">Met love heeft hy bestoven</l>
        <l id="s1:l4">Die hoven,</l>
        <l id="s1:l5">Noort ende suut:</l>
        <l id="s1:l6">Ghelijc die rosen die staen in cruut,</l>
        <l id="s1:l7">Zo neemt hy uut.</l>
      </lg>
      <lg id="s2" type="stanza">
        <l id="s2:l1">Virtuut</l>
        <l id="s2:l2">Boven alle maenden die men vint</l>
        <l id="s2:l3">Zo heeft de Mey, vri uut ghetermint</l>
        <l id="s2:l4">Alsoet wel scint</l>
        <l id="s2:l5">Suut ende nort.</l>
        <l id="s2:l6">O minders ionc, nu naer my hoert,</l>
        <l id="s2:l7">Ende neemt confort!</l>
      </lg>
      <lg id="s3" type="stanza">
        <l id="s3:l1">Orbort</l>
        <l id="s3:l2">Den tijt, die es vor hoghen:</l>
        <l id="s3:l3">Wilt elc u minne toghen,</l>
        <l id="s3:l4">Ende poghen</l>
        <l id="s3:l5">Naer uus liefs danc.</l>
        <l id="s3:l6">Gaet hoort der nachtegalen sanc;</l>
        <l id="s3:l7">Die vruecht es lanc.</l>
      </lg>
      <lg id="s4" type="stanza">
        <l id="s4:l1">Vry vranc</l>
        <l id="s4:l2">So eyst goet gaen in dat foreest:</l>
        <l id="s4:l3">Elc mach versceppen sinen gheest,</l>
        <l id="s4:l4">Ende onbevreest</l>
        <l id="s4:l5">Ende wel bevrijt,</l>
        <l id="s4:l6">So sijn wy inder vroeyden crijt</l>
        <l id="s4:l7">Den meyen tijt.</l>
      </lg>
      <lg id="s5" type="stanza">
        <l id="s5:l1">Jolijt</l>
        <l id="s5:l2">Dat moet ons langhe dueren,</l>
        <l id="s5:l3">Wil ons de mey bemueren,</l>
        <l id="s5:l4">Mijn trueren</l>
        <l id="s5:l5">Bedeghe al stel,</l>
        <l id="s5:l6">Men vint meer, dat weet ic wel,</l>
        <l id="s5:l7">In segghet niet el.</l>
      </lg>
      <lg id="s6" type="stanza">
        <l id="s6:l1">Bevel</l>
        <l id="s6:l2">Van uwen lieve wilt an trecken,</l>
        <l id="s6:l3">Wilt uus liefs eere decken;</l>
        <l id="s6:l4">Scumt tbecken</l>
        <l id="s6:l5">Die spreken quaet,</l>
        <l id="s6:l6">Daer zy noeynt an en saghen mesdaet:</l>
        <l id="s6:l7">Dat es mijn raet.</l>
      </lg>
      <lg id="s7" type="stanza">
        <l id="s7:l1">Verstaet</l>
        <l id="s7:l2">Wat ic u hebbe ghesonghen!</l>
        <l id="s7:l3">Wacht u van quaden tonghen,</l>
        <l id="s7:l4">Ghy ionghe!</l>
        <l id="s7:l5">Sy houden haer lot,</l>
        <l id="s7:l6">Ende met goeder minnen den spot:</l>
        <l id="s7:l7">Dat es mijn slot.</l>
      </lg>
    </lg>
  </text>
</song>
