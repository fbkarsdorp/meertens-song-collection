<?xml version='1.0' encoding='utf-8' standalone='yes'?>
<song>
  <meta>
    <id>160941</id>
    <date>
      <year-start>1624</year-start>
      <year-end>1624</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Wilhelmus</melody>
  <author>Jacob Claesz</author></meta>
  <text>
    <lg type="song">
      <lg id="s1" type="stanza">
        <l id="s1:l1">OM nu wel te door bringhen,</l>
        <l id="s1:l2">O Ieughde onsen tijt,</l>
        <l id="s1:l3">Laet ons voor alle dinghen,</l>
        <l id="s1:l4">Neerstigh achten met vlijt,</l>
        <l id="s1:l5">Hoe wy in onse daghen,</l>
        <l id="s1:l6">Ons moeten draghen vroet,</l>
        <l id="s1:l7">Om na Gods wel behaghen</l>
        <l id="s1:l8">Te schicken ons ghemoet.</l>
      </lg>
      <lg id="s2" type="stanza">
        <l id="s2:l1">Al staen wy nu als bloemen</l>
        <l id="s2:l2">Die bloeyen op het velt,</l>
        <l id="s2:l3">Die doot die sal haest comen,</l>
        <l id="s2:l4">Ghelijck de Schrift vermelt,</l>
        <l id="s2:l5">Wat mach dan schoonheyt vaten,</l>
        <l id="s2:l6">Die als het gras vergaet:</l>
        <l id="s2:l7">O Ieughde wilt dit vaten,</l>
        <l id="s2:l8">Eer dat het is te laet.</l>
      </lg>
      <lg id="s3" type="stanza">
        <l id="s3:l1">Dus laet ons niet behaghen</l>
        <l id="s3:l2">Des Werelts soete vreucht,</l>
        <l id="s3:l3">Op dat wy 't niet verlaghen,</l>
        <l id="s3:l4">O lieve jonghe Ieught,</l>
        <l id="s3:l5">Hier namaels in de pijne,</l>
        <l id="s3:l6">Daer de godloose fel</l>
        <l id="s3:l7">Eeuwelijck moeten zijne</l>
        <l id="s3:l8">In lijden en ghequel.</l>
      </lg>
      <lg id="s4" type="stanza">
        <l id="s4:l1">Wy lesen claer, o Ieughde,</l>
        <l id="s4:l2">Hoe dat de jonckheyt quaet,</l>
        <l id="s4:l3">Van jonghs op tot ondeughde</l>
        <l id="s4:l4">Gheneghen is, t'verstaet</l>
        <l id="s4:l5">Na s'werelts lust mispresen,</l>
        <l id="s4:l6">Die daer toont lieffelijck,</l>
        <l id="s4:l7">O Ieught laet ons in desen</l>
        <l id="s4:l8">Ons proeven al ghelijck.</l>
      </lg>
      <lg id="s5" type="stanza">
        <l id="s5:l1">Of wy van dese lusten</l>
        <l id="s5:l2">Te samen al zijn vry,</l>
        <l id="s5:l3">Of Godes gheest mach rusten</l>
        <l id="s5:l4">In onse herten bly:</l>
        <l id="s5:l5">Of onse lichten verheven</l>
        <l id="s5:l6">Oock soo licht openbaer,</l>
        <l id="s5:l7">In dese onse leven,</l>
        <l id="s5:l8">Voor alle menschen claer.</l>
      </lg>
      <lg id="s6" type="stanza">
        <l id="s6:l1">Tis te bedencken jeughde,</l>
        <l id="s6:l2">Dat wy zijn onvruchtbaer,</l>
        <l id="s6:l3">Int gheloove en deughde,</l>
        <l id="s6:l4">En in de liefde claer,</l>
        <l id="s6:l5">Want God de Heer ghepresen</l>
        <l id="s6:l6">Die alle dingh door siet,</l>
        <l id="s6:l7">Die weet ons doen in desen,</l>
        <l id="s6:l8">Hoe dat het hier gheschiet.</l>
      </lg>
      <lg id="s7" type="stanza">
        <l id="s7:l1">Tis wel om te beclaghen</l>
        <l id="s7:l2">O Ieught met herten zwaer,</l>
        <l id="s7:l3">Soo wy in dese daghen</l>
        <l id="s7:l4">Ons tijdt niet nemen waer</l>
        <l id="s7:l5">Wy sullent noch betreuren,</l>
        <l id="s7:l6">Hier na met groot elent,</l>
        <l id="s7:l7">Die eeuwelijck sal dueren,</l>
        <l id="s7:l8">In droefheyt sonder ent.</l>
      </lg>
      <lg id="s8" type="stanza">
        <l id="s8:l1">Dus laet ons neerstigh waken,</l>
        <l id="s8:l2">En ons tijdt nemen waer,</l>
        <l id="s8:l3">Op dat wy niet gheraken</l>
        <l id="s8:l4">Int helsche vier hier naer:</l>
        <l id="s8:l5">Daer het eeuwigh sal branden</l>
        <l id="s8:l6">Sonder ophouden snoot,</l>
        <l id="s8:l7">Met knersinghe der tanden,</l>
        <l id="s8:l8">In de eeuwighe doot.</l>
      </lg>
      <lg id="s9" type="stanza">
        <l id="s9:l1">Laet ons ghewaerschout wesen,</l>
        <l id="s9:l2">Hier me o Ieught bequaem,</l>
        <l id="s9:l3">En laet ons doch Godt vresen</l>
        <l id="s9:l4">Behoorlijck naet betaem,</l>
        <l id="s9:l5">Dat wy hier nae die vreuchden</l>
        <l id="s9:l6">Moghen deelachtich zijn,</l>
        <l id="s9:l7">De blijdtschap en gheneuchde</l>
        <l id="s9:l8">Met alle vromen fijn.</l>
      </lg>
      <lg id="s10" type="stanza">
        <l id="s10:l1">Hier toe o Ieucht ghepresen,</l>
        <l id="s10:l2">Soo wil u Godt de Heer,</l>
        <l id="s10:l3">Door zijnen gheest in desen</l>
        <l id="s10:l4">Altijt verstercken meer,</l>
        <l id="s10:l5">Ende oock vruchtbaer maecken</l>
        <l id="s10:l6">Tot op wassen in deucht.</l>
        <l id="s10:l7">Dit wensch ick voor al saecken</l>
        <l id="s10:l8">V tot een groet o Ieucht.</l>
      </lg>
    </lg>
  </text>
</song>
