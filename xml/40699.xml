<?xml version='1.0' encoding='utf-8' standalone='yes'?>
<song>
  <meta>
    <id>40699</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Dragonder te paard</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Nelson, een braef soldaet der soldaten,</l>
        <l id="s1:l2">jong, schoon en kloek boven maten,</l>
        <l id="s1:l3">en Adelaïde, een koopmans kind,</l>
        <l id="s1:l4">doen zien hoe zy malkander beminden;</l>
        <l id="s1:l5">men kan geen herten meer vinden</l>
        <l id="s1:l6">zoo vast als d' hun aen malkander gegroeft</l>
        <l id="s1:l7">door hunne liefde te sterk beproeft.</l>
      </lg>
      <lg id="s2" type="stanza">
        <l id="s2:l1">Naer dien soldaet acht jaer min dry dagen</l>
        <l id="s2:l2">had 's konings wapens gedragen,</l>
        <l id="s2:l3">en staende in herte-vreugd op schildwagt,</l>
        <l id="s2:l4">dacht hy: ô zoo gelukkige tyden,</l>
        <l id="s2:l5">nu mag ik met Adelaïde</l>
        <l id="s2:l6">gaen leven in volle rust en vré;</l>
        <l id="s2:l7">binnen dry dagen heb ik myn congé.</l>
      </lg>
      <lg id="s3" type="stanza">
        <l id="s3:l1">Maer ach! den druk scheurde zyn gedagten,</l>
        <l id="s3:l2">zyn lief kwam by hem in klagten,</l>
        <l id="s3:l3">hem toonende een brief van haer broer,</l>
        <l id="s3:l4">den hoofd-kapiteyn der dragonders.:</l>
        <l id="s3:l5">‘ô Nelson,’ zeyde zy, ‘o wonders!</l>
        <l id="s3:l6">zyn hoog gemoed liefd' en trouw versmaedt,</l>
        <l id="s3:l7">om dat gy zyt een arm soldaet.’</l>
      </lg>
      <lg id="s4" type="stanza">
        <l id="s4:l1">Nelson ziende haer van druk als bezweken,</l>
        <l id="s4:l2">zeyd: ‘ik zal u broeder spreken;</l>
        <l id="s4:l3">heeft den hoogmoed hem zoo verleyd,</l>
        <l id="s4:l4">dat hy een braef soldaet durft last'ren?</l>
        <l id="s4:l5">ik zal myn goedheyd verbast'ren</l>
        <l id="s4:l6">en hem van dage nog regt doen kenn'</l>
        <l id="s4:l7">wat voor een arm soldaet ik ben.’</l>
      </lg>
      <lg id="s5" type="stanza">
        <l id="s5:l1">Zy deed niet dan zugten, weenen, kermen</l>
        <l id="s5:l2">in Nelsons medoogende ermen,</l>
        <l id="s5:l3">tot haren ouden vader kwam;</l>
        <l id="s5:l4">den man zeyde: ‘kind, staek u rouwe,</l>
        <l id="s5:l5">myn woord is dat gy zult trouwen;</l>
        <l id="s5:l6">weet dat u vader als man gebiedt,</l>
        <l id="s5:l7">uw broeders verbod en geld daer niet.’</l>
      </lg>
      <lg id="s6" type="stanza">
        <l id="s6:l1">Zoo wierd zy getroost door haren vader</l>
        <l id="s6:l2">by Nelson, haren herts-ader;</l>
        <l id="s6:l3">maer, komende vreedzaem naer huys,</l>
        <l id="s6:l4">zy hoorde een vreezelyk gekarm:</l>
        <l id="s6:l5">men schreeuwde alarm! alarm!</l>
        <l id="s6:l6">de brand-klok sloeg om hulp en bystand,</l>
        <l id="s6:l7">hun woon en pak-huys stond in brand.</l>
      </lg>
      <lg id="s7" type="stanza">
        <l id="s7:l1">Elk schreeuwt; den ouden man vrong zijn handen</l>
        <l id="s7:l2">riep: ‘laet myn goed al verbranden,</l>
        <l id="s7:l3">haeld eerst myn jongste zoontjen uyt 't vuer</l>
        <l id="s7:l4">het ligt nog in zyn slaep kamer.’</l>
        <l id="s7:l5">Zy, hoorend al dit gejammer,</l>
        <l id="s7:l6">kwam tot Nelson al schreeuwende: ‘ey my!</l>
        <l id="s7:l7">ach! Nelson, Nelson, komt staet my by.</l>
      </lg>
      <lg id="s8" type="stanza">
        <l id="s8:l1">‘Haest u, smyt het geweer uyt u handen,</l>
        <l id="s8:l2">of myn broerken moet verbranden,</l>
        <l id="s8:l3">myn vaders huys staet al in vuer;’</l>
        <l id="s8:l4">Hy zeyde: ‘lief, gy doet my beven;</l>
        <l id="s8:l5">gy vraegd myn dierbaer leven,</l>
        <l id="s8:l6">want wierd ik van mijn post betrapt,</l>
        <l id="s8:l7">ik word voor deserteur gesnapt!’</l>
      </lg>
      <lg id="s9" type="stanza">
        <l id="s9:l1">‘Ach vliegt,’ zeyde zy, ‘wilt dat niet denken,</l>
        <l id="s9:l2">loopt myn broer het leven schenken</l>
        <l id="s9:l3">of doorschiet myn bedroefde hert.</l>
        <l id="s9:l4">Vliegt, laet myn vader niet verlegen.’</l>
        <l id="s9:l5">Dus liet hem Nelson bewegen,</l>
        <l id="s9:l6">hy smeet sabel en geweer aen kant,</l>
        <l id="s9:l7">liep voort en sprong vierkant in den brand.</l>
      </lg>
      <lg id="s10" type="stanza">
        <l id="s10:l1">Hy is door rook en vlammen gesprongen,</l>
        <l id="s10:l2">en heeft den achtjarigen jongen</l>
        <l id="s10:l3">uyt het midden des vuers gebragt,</l>
        <l id="s10:l4">tot by zyn schoon Adelaïde.</l>
        <l id="s10:l5">Hy zeyd: ‘lief, wilt u verblyden,</l>
        <l id="s10:l6">hier is u broer gered van de dood.</l>
        <l id="s10:l7">Ik moet nog helpen, 't doet nood, 't doet nood.’</l>
      </lg>
      <lg id="s11" type="stanza">
        <l id="s11:l1">Hy liep, en bleef de vlammen uytblusschen.</l>
        <l id="s11:l2">Den major kwam daer in tusschen,</l>
        <l id="s11:l3">vond den schild-wagt van zyn post,</l>
        <l id="s11:l4">zag een maegd en kind in klagten</l>
        <l id="s11:l5">in plaetse van den schild-wagte:</l>
        <l id="s11:l6">hy zeyd: ‘dien deserteur, dien verraêr</l>
        <l id="s11:l7">moet sterven of hy myn broeder waer.’</l>
      </lg>
      <lg id="s12" type="stanza">
        <l id="s12:l1">Zy viel met haer broerken voor zyn voeten</l>
        <l id="s12:l2">dus smeekend': ‘heer wilt ons boeten,</l>
        <l id="s12:l3">dien soldaet en is geen deserteur,</l>
        <l id="s12:l4">noch schelm, noch dief van zyn koning,</l>
        <l id="s12:l5">hy bluscht ons heer vaders wooning,</l>
        <l id="s12:l6">ik beweegde hem,’ zeyde zy, ‘door mijn traen:</l>
        <l id="s12:l7">binnen dry dagen is zyn tyd voldaen.’</l>
      </lg>
      <lg id="s13" type="stanza">
        <l id="s13:l1">‘Of dry dagen,’ zeyd hy, ‘of dry uren,</l>
        <l id="s13:l2">hy moet de dood-straf bezueren,’</l>
        <l id="s13:l3">en ging dus met roer en sabel heen.</l>
        <l id="s13:l4">Daer naer is Nelson weer gekomen,</l>
        <l id="s13:l5">vol liefd' en vreugd ingenomen,</l>
        <l id="s13:l6">zeyd': ‘Adelaïd 't is al geblust,</l>
        <l id="s13:l7">nu gaen wy leven in volle rust.’</l>
      </lg>
      <lg id="s14" type="stanza">
        <l id="s14:l1">‘Ach zwygt,’ zeyd zy, ‘van ruste te vinden;</l>
        <l id="s14:l2">de beulen gaen ons verslinden,</l>
        <l id="s14:l3">gy word voor deserteur vervolgt,</l>
        <l id="s14:l4">den druk zal ons hert noch afsnyden;</l>
        <l id="s14:l5">maer ik sterf aen uwe zyde,</l>
        <l id="s14:l6">zoo gy voor liefde-werk en weldaen</l>
        <l id="s14:l7">de bittere dood moet voor my uytstaen.’</l>
      </lg>
      <lg id="s15" type="stanza">
        <l id="s15:l1">‘Ach moet ik,’ zeyd hy, ‘voor weldoen sterven,</l>
        <l id="s15:l2">ach lief, waer heen gaen ik zwerven?</l>
        <l id="s15:l3">adieu wereld, adieu vrienden!</l>
        <l id="s15:l4">ik zien de soldaten reeds komen.’</l>
        <l id="s15:l5">Hy is door stads gragt gezwomen;</l>
        <l id="s15:l6">maer als hy buyten de wallen kwam,</l>
        <l id="s15:l7">de wagt hem voor deserteur vast nam.</l>
      </lg>
      <lg id="s16" type="stanza">
        <l id="s16:l1">Hy wierd straks de ketens aengevrongen.</l>
        <l id="s16:l2">Dien minderjarigen jongen</l>
        <l id="s16:l3">dit ziende, kwam naer huys en zeyde:</l>
        <l id="s16:l4">‘dien braven man, die my zoo achte,</l>
        <l id="s16:l5">dien die my uyt het vuer brachte,</l>
        <l id="s16:l6">is by dood, met de ketens aen,</l>
        <l id="s16:l7">ach, loopt toch hem van de pyn ontslaen!’</l>
      </lg>
      <lg id="s17" type="stanza">
        <l id="s17:l1">Zoo dat zy dat kind hoorde spreken,</l>
        <l id="s17:l2">haer hert scheen open te breken</l>
        <l id="s17:l3">van droefheyd, rouw hert-zeer en druk;</l>
        <l id="s17:l4">haer vader ook vol medelyden,</l>
        <l id="s17:l5">zeyd: ‘ik zal dien mensch bevryden,</l>
        <l id="s17:l6">gy zult hem trouwen, het kost dat kost,</l>
        <l id="s17:l7">hy heeft myn kind van de dood verlost.’</l>
      </lg>
      <lg id="s18" type="stanza">
        <l id="s18:l1">Maer haer broeder geacht voor krijgs-wonden,</l>
        <l id="s18:l2">hoog kapiteyn der dragonders,</l>
        <l id="s18:l3">kwam in middeler'wyl met verlof.</l>
        <l id="s18:l4">Zy zeyd: ‘ô myn lieven broeder,</l>
        <l id="s18:l5">helpt Nelson onzen behoeder,</l>
        <l id="s18:l6">ach! smeekt den koning om onderstand,</l>
        <l id="s18:l7">zonder hem ons broer was dood gebrand.’</l>
      </lg>
      <lg id="s19" type="stanza">
        <l id="s19:l1">‘Neen,’ zeyd hy, ‘voor hem is geen genade,</l>
        <l id="s19:l2">hy heeft zyn koning verrade,</l>
        <l id="s19:l3">zulk een verraer verdiend de dood!’</l>
        <l id="s19:l4">‘Gaet, barbaer,’ zeyd zy, ‘uyt myn oogen,</l>
        <l id="s19:l5">'k wil u niet langer gedoogen,</l>
        <l id="s19:l6">gy bastaerd van uw vaders bloed,</l>
        <l id="s19:l7">van wolf, beêr of tigers opgevoed.’</l>
      </lg>
      <lg id="s20" type="stanza">
        <l id="s20:l1">Toen zeyd hun vader: ‘myn zoon spreekt ten goede,</l>
        <l id="s20:l2">tragt doch Nelson te behoede.’</l>
        <l id="s20:l3">Hy zeyde: ‘vader gy weet niet</l>
        <l id="s20:l4">waerom ik hun liefde beproeven.’</l>
        <l id="s20:l5">Hy ging weg zonder vertoeven;</l>
        <l id="s20:l6">maer Adelaïde riep: ‘gaet barbaer,</l>
        <l id="s20:l7">gaet monster, gy zyt Nelsons moordenaer.’</l>
      </lg>
      <lg id="s21" type="stanza">
        <l id="s21:l1">Korts daer naer kwamen de soldaten</l>
        <l id="s21:l2">met Nelson door de stads-straten:</l>
        <l id="s21:l3">zy vrong haer seffens door het volk.</l>
        <l id="s21:l4">O liefde, waer gaet g' haer bewegen,</l>
        <l id="s21:l5">zy snapt den majors degen</l>
        <l id="s21:l6">al schreeuwend hoog overluyd: ‘dood my,</l>
        <l id="s21:l7">brand my het hert af, laet Nelson vry.’</l>
      </lg>
      <lg id="s22" type="stanza">
        <l id="s22:l1">Helaes! Nelson bleef in d'yzere banden,</l>
        <l id="s22:l2">hy kustte noch hare teere handen.</l>
        <l id="s22:l3">‘Adieu, lief, tot in der eeuwigheyd,’</l>
        <l id="s22:l4">riep hy noch, al zuchten en kermen;</l>
        <l id="s22:l5">men trok hem straks uyt hare ermen,</l>
        <l id="s22:l6">naer het moordpleyn, strafplaets of slagveld;</l>
        <l id="s22:l7">de beproefde liefde lyd geweld.</l>
      </lg>
      <lg id="s23" type="stanza">
        <l id="s23:l1">Daer wierd Nelson de oogen verbonden;</l>
        <l id="s23:l2">maer als zy schiet-veerdig stonden,</l>
        <l id="s23:l3">den kapitein der dragonders kwam</l>
        <l id="s23:l4">met het bloote zweerd in zyn handen,</l>
        <l id="s23:l5">riep: ‘Altla, alt, wilt niet losbranden;</l>
        <l id="s23:l6">staet soldaets, genade voor Nelson!</l>
        <l id="s23:l7">den koning geeft zyn volle pardon.’</l>
      </lg>
      <lg id="s24" type="stanza">
        <l id="s24:l1">Straks hoorde Adelaïde dry musketten</l>
        <l id="s24:l2">als donders door haer oor klettren.</l>
        <l id="s24:l3">‘Nu,’ zeyde zy, ‘is Nelson dood,’</l>
        <l id="s24:l4">nam een mes om haer te doorsteken,</l>
        <l id="s24:l5">en haer minnaers dood te vreken;</l>
        <l id="s24:l6">maer terwyl dat zy noch bezig was;</l>
        <l id="s24:l7">haer broer den kapiteyn kwam van pas.</l>
      </lg>
      <lg id="s25" type="stanza">
        <l id="s25:l1">Hy en zyn broeder Benonus, dien jongen,</l>
        <l id="s25:l2">heeft haer terstond het mes ontvrongen,</l>
        <l id="s25:l3">haer zeggende: ‘Nelson is vry!’</l>
        <l id="s25:l4">‘Neen,’ zeyde zy, ‘moordenaeren,</l>
        <l id="s25:l5">gy broeders kind der barbaren,</l>
        <l id="s25:l6">Nelson is dood, 'k heb de scheut gehoord,</l>
        <l id="s25:l7">ik wil dat dit mes ook myn hert doorboord.’</l>
      </lg>
      <lg id="s26" type="stanza">
        <l id="s26:l1">Dewyl zy was in die volle tochten,</l>
        <l id="s26:l2">de soldaten Nelson brochten,</l>
        <l id="s26:l3">noch al verzwakt van ramp en druk;</l>
        <l id="s26:l4">zy is hem terstond toegevlogen,</l>
        <l id="s26:l5">trok ras den doek van zyn oogen,</l>
        <l id="s26:l6">en riep: ‘o mynen getrouwen Nelson,</l>
        <l id="s26:l7">myn broeder is hier met u pardon.’</l>
      </lg>
      <lg id="s27" type="stanza">
        <l id="s27:l1">‘Waer ben ik,’ zeyd hy, ‘o wonder tyden,</l>
        <l id="s27:l2">zyt gy het myn Adelaïde?’</l>
        <l id="s27:l3">‘Ja,’ zeyde zy, ‘myn lieven Nelson.’</l>
        <l id="s27:l4">‘Ja, zy is 't, vriend,’ zeyd haren vader,</l>
        <l id="s27:l5">‘leeft lang, myn tweede ziel-ader,</l>
        <l id="s27:l6">met haer die staet in uw hert gegroefd,</l>
        <l id="s27:l7">uw liefd' is lang en te sterk beproefd.’</l>
      </lg>
      <lg id="s28" type="stanza">
        <l id="s28:l1">Hy zag hun eerst lang aen zonder spreken,</l>
        <l id="s28:l2">mids hy was noch half bezweken</l>
        <l id="s28:l3">van den vorigen tegenspoed;</l>
        <l id="s28:l4">maer als zyn doling was verschoven,</l>
        <l id="s28:l5">zyn vreugd ging haer vreugd te boven:</l>
        <l id="s28:l6">hy dankte den kapiteyn, naest God,</l>
        <l id="s28:l7">voor zyn bedroefd maer bleyeyndig lot.</l>
      </lg>
      <lg id="s29" type="stanza">
        <l id="s29:l1">‘Leeft vry, broer Nelson,’ zeyd dien dragonder,</l>
        <l id="s29:l2">‘gy zyt een soldaet van wonder,</l>
        <l id="s29:l3">ik maek u eersten vaenderik;</l>
        <l id="s29:l4">doch om uw deugden te beloonen,</l>
        <l id="s29:l5">en uw beproeving te bekroonen,</l>
        <l id="s29:l6">ik schenk u myn zuster voor een bruyd.’</l>
        <l id="s29:l7">Zy trouwden en al den druk was uyt.</l>
      </lg>
    </lg>
  </text>
</song>
