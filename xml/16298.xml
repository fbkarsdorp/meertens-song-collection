<?xml version='1.0' encoding='utf-8' standalone='yes'?>
<song>
  <meta>
    <id>16298</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Geldeloze volg mij wij willen zingen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Gheldeloze volghet mi,</l>
        <l id="s1:l2">wi willen zinghen een vroylic liet;</l>
        <l id="s1:l3">so wie dat riker es dan wi</l>
        <l id="s1:l4">die nes van onsen lieden niet.</l>
        <l id="s1:l5">Maer wie altoos na vruechden spiet,</l>
        <l id="s1:l6">die es van onser compaengie;</l>
        <l id="s1:l7">wanneer hi drouvelike up mi ziet,</l>
        <l id="s1:l8">so wetic wel hoe hem ghescie.</l>
      </lg>
      <lg id="s2" type="stanza">
        <l id="s2:l1">Ghebrec van gelde ende scamelheit</l>
        <l id="s2:l2">dat doet ons toghen drouve gelaet;</l>
        <l id="s2:l3">want als een wellecome seit,</l>
        <l id="s2:l4">der .II. der .III. die segghen: ‘gaet!’</l>
        <l id="s2:l5">So wie gelt heift, elc na hem staet;</l>
        <l id="s2:l6">al cant ons lieden niet gheburen,</l>
        <l id="s2:l7">dus dinct mi sijn de beste raet,</l>
        <l id="s2:l8">vroilic leven sonder truren.</l>
      </lg>
      <lg id="s3" type="stanza">
        <l id="s3:l1">Sorgheloos ende zonder nijt,</l>
        <l id="s3:l2">dats tbesta dat men zinghen mach;</l>
        <l id="s3:l3">cuenwi duerbringhen dus den tijt,</l>
        <l id="s3:l4">beter dinc ic nie ne zach.</l>
        <l id="s3:l5">Laetse trueren nacht ende dach,</l>
        <l id="s3:l6">die tgelt besluten in haer scrine;</l>
        <l id="s3:l7">noch eist beter ghelts verdrach</l>
        <l id="s3:l8">dan altoos zonder vruecht te zine.</l>
      </lg>
      <lg id="s4" type="stanza">
        <l id="s4:l1">Heer God, al sijn wi aveloos,</l>
        <l id="s4:l2">verleent ons vruecht in onsen zin,</l>
        <l id="s4:l3">ende hoet ons vor de vrec altoos,</l>
        <l id="s4:l4">die niet ne geert dan ghelt ghewin;</l>
        <l id="s4:l5">ende hoet mi dat ic niet ne bin</l>
        <l id="s4:l6">in thuus ghelet van enigher boete,</l>
        <l id="s4:l7">daer men roupt ter buerch waert in:</l>
        <l id="s4:l8">soet, soete Gheraerts! Soet, soete, soete!</l>
      </lg>
    </lg>
  </text>
</song>
