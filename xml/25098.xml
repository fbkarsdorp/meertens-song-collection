<?xml version='1.0' encoding='utf-8' standalone='yes'?>
<song>
  <meta>
    <id>25098</id>
    <date>
      <year-start>1500</year-start>
      <year-end>1500</year-end>
    </date>
    <tags>
      <tag standard-name="heiligenlied" translation="saint song">heiligenlied</tag>
    </tags>
    <melody/>
    <categories>
      <category translation="religion">godsdienst</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">Loeft alle die hier bi my <rhyme label="a" type="m">sijn</rhyme></l>
        <l id="s1:l2" met="4" type="-+">Een ioncfrouwe edel ende <rhyme label="a" type="m" corresp="#s1:l1">fijn</rhyme></l>
        <l id="s1:l3" met="4" type="-+">Die scoenste vanden <rhyme label="b" type="f">troene</rhyme>.</l>
      </lg>
      <lg id="s2" type="stanza">
        <l id="s2:l1" met="4" type="-+">Wi en vinden niet in al die <rhyme label="a" type="m">scrift</rhyme>.</l>
        <l id="s2:l2" met="4" type="-+">Dat eenich ioffrou soe was <rhyme label="a" type="m" corresp="#s2:l1">begift</rhyme></l>
        <l id="s2:l3" met="4" type="-+">Met duechden alsoe <rhyme label="b" type="f">scone</rhyme>.</l>
      </lg>
      <lg id="s3" type="stanza">
        <l id="s3:l1" met="4" type="-+">Als ons lief moeder sinte <rhyme label="a" type="m">claer</rhyme></l>
        <l id="s3:l2" met="4" type="-+">Wert geboren dats <rhyme label="a" type="m" corresp="#s3:l1">openbaer</rhyme>.</l>
        <l id="s3:l3" met="4" type="-+">Es haer haer naem <rhyme label="b" type="f">gegeuen</rhyme>.</l>
      </lg>
      <lg id="s4" type="stanza">
        <l id="s4:l1" met="4" type="-+">Want christus sprac met woerden <rhyme label="a" type="m">soet</rhyme>.</l>
        <l id="s4:l2" met="4" type="-+">Al aen dat cruce daer hi <rhyme label="a" type="m" corresp="#s4:l1">stoet</rhyme>.</l>
        <l id="s4:l3" met="4" type="-+">Dat clara haer naem soude <rhyme label="b" type="f">wesen</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Claer was si in dit <rhyme label="a" type="m">gesticht</rhyme>.</l>
        <l id="s5:l2" met="4" type="-+">Veel claerder es si int eewich <rhyme label="a" type="m" corresp="#s5:l1">licht</rhyme></l>
        <l id="s5:l3" met="4" type="-+">Vor alle santinnen <rhyme label="b" type="f">verheuen</rhyme>.</l>
      </lg>
      <lg id="s6" type="stanza">
        <l id="s6:l1" met="4" type="-+">Dat bewijsde haer in dit <rhyme label="a" type="m">leuen</rhyme></l>
        <l id="s6:l2" met="4" type="-+">Die heere daer hemel ende eerde vor <rhyme label="a" type="m" corresp="#s6:l1">beuen</rhyme></l>
        <l id="s6:l3" met="4" type="-+">Doen si lach in haer crancheit <rhyme label="b" type="f">groot</rhyme></l>
      </lg>
      <lg id="s7" type="stanza">
        <l id="s7:l1" met="4" type="-+">Daer si begeerde met herten <rhyme label="a" type="m">zeere</rhyme>.</l>
        <l id="s7:l2" met="4" type="-+">Aen te siene die crebbe ons <rhyme label="a" type="m" corresp="#s7:l1">heren</rhyme></l>
        <l id="s7:l3" met="4" type="-+">Dat haer gesciede claer ende <rhyme label="b" type="f">bloet</rhyme>.</l>
      </lg>
      <lg id="s8" type="stanza">
        <l id="s8:l1" met="4" type="-+">Die coninginne vanden <rhyme label="a" type="m">trone</rhyme>.</l>
        <l id="s8:l2" met="4" type="-+">Bracht haer een vergulden <rhyme label="a" type="m" corresp="#s8:l1">crone</rhyme></l>
        <l id="s8:l3" met="4" type="-+">Daer si lach in haer weeldege <rhyme label="b" type="f">doot</rhyme></l>
      </lg>
      <lg id="s9" type="stanza">
        <l id="s9:l1" met="4" type="-+">Si sprac ver ziele nv vaert <rhyme label="a" type="m">gereet</rhyme></l>
        <l id="s9:l2" met="4" type="-+">Ghi en dorft ontsien rouwe no <rhyme label="a" type="m" corresp="#s9:l1">leet</rhyme>.</l>
        <l id="s9:l3" met="4" type="-+">Ontfaet den loen sonder <rhyme label="b" type="f">genoot</rhyme></l>
      </lg>
      <lg id="s10" type="stanza">
        <l id="s10:l1" met="4" type="-+">Want christus steet na v en <rhyme label="a" type="m">beyt</rhyme>.</l>
        <l id="s10:l2" met="4" type="-+">Hi wilt v leiden daer men <rhyme label="a" type="m" corresp="#s10:l1">meyt</rhyme>.</l>
        <l id="s10:l3" met="4" type="-+">Al in sijn eewich <rhyme label="b" type="f">rike</rhyme>.</l>
      </lg>
      <lg id="s11" type="stanza">
        <l id="s11:l1" met="4" type="-+">Daer ghi nv sit ter rechter <rhyme label="a" type="m">hant</rhyme>.</l>
        <l id="s11:l2" met="4" type="-+">Hulpt ons moeder vut sviants <rhyme label="a" type="m" corresp="#s11:l1">bant</rhyme></l>
        <l id="s11:l3" met="4" type="-+">In vrouden sonder <rhyme label="b" type="f">gelike</rhyme>.</l>
      </lg>
      <lg id="s12" type="stanza">
        <l id="s12:l1" met="4" type="-+">Gruet ons franciscus onsen <rhyme label="a" type="m">vader</rhyme>.</l>
        <l id="s12:l2" met="4" type="-+">Ons patroens sidi bey <rhyme label="a" type="m" corresp="#s12:l1">gader</rhyme>.</l>
        <l id="s12:l3" met="4" type="-+">Beuolen bliue v al ons <rhyme label="b" type="f">couent</rhyme>.</l>
      </lg>
    </lg>
  </text>
</song>
