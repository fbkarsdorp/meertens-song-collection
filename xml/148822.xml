<?xml version='1.0' encoding='utf-8' standalone='yes'?>
<song>
  <meta>
    <id>148822</id>
    <date>
      <year-start>1806</year-start>
      <year-end>1806</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag standard-name="passielied" translation="passion song">passielied</tag>
    </tags>
    <melody/>
    <categories>
      <category translation="seasons and annual events">jaarkring</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Leer mij, o Heer! uw lijden regt betrachten,</l>
        <l id="s1:l2">In deze zee verzinken mijn gedachten,</l>
        <l id="s1:l3">O Liefde! die, om zondaars te bevrijden,</l>
        <l id="s1:l4">Zoo zwaar woudt lijden.</l>
      </lg>
      <lg id="s2" type="stanza">
        <l id="s2:l1">'k Zie U, God zelv', in eeuwigheid geprezen,</l>
        <l id="s2:l2">Tot in den dood als mensch gehoorzaam wezen,</l>
        <l id="s2:l3">In onze plaats gemarteld en verslagen,</l>
        <l id="s2:l4">De zonde dragen.</l>
      </lg>
      <lg id="s3" type="stanza">
        <l id="s3:l1">Ons hart bezwijkt, het beeft en doet ons deinzen,</l>
        <l id="s3:l2">Ontzaglijk kruis! als w' aan uw wondren peinzen,</l>
        <l id="s3:l3">O Liefde! 'k zie en voel in uwe wonden</l>
        <l id="s3:l4">Den vloek der zonden.</l>
      </lg>
      <lg id="s4" type="stanza">
        <l id="s4:l1">De Heer is regt, een wreker van het kwade,</l>
        <l id="s4:l2">De Heer is goed, en schenkt ons zijn genade:</l>
        <l id="s4:l3">'k Mag liefd' en wraak met beving en vertrouwen</l>
        <l id="s4:l4">Aan 't kruis beschouwen.</l>
      </lg>
      <lg id="s5" type="stanza">
        <l id="s5:l1">Dit slaat mijn' trots, al mijn verdienste, neder!</l>
        <l id="s5:l2">'t Verlaagt mij diep, maar o! 't verhoogt mij weder:</l>
        <l id="s5:l3">'t Meldt mij mijn heil, die van Gods tegenstander</l>
        <l id="s5:l4">In vriend verander.</l>
      </lg>
      <lg id="s6" type="stanza">
        <l id="s6:l1">Ik buk in 't stof, op U mijn' rotssteen bouw ik,</l>
        <l id="s6:l2">Ik zie uw bloed, en op dat bloed vertrouw ik;</l>
        <l id="s6:l3">'k Verlies mij zelv', daar 'k voel, hoe ik U griefde,</l>
        <l id="s6:l4">In uwe liefde.</l>
      </lg>
      <lg id="s7" type="stanza">
        <l id="s7:l1">Zij overklimt onz' eindige gedachten,</l>
        <l id="s7:l2">Maar 'k moet van God iets goddelijks verwachten:</l>
        <l id="s7:l3">Ik ben een mensch, zou die zich onder winden</l>
        <l id="s7:l4">Haar uittevinden?</l>
      </lg>
      <lg id="s8" type="stanza">
        <l id="s8:l1">'t Is 't grootst in God genade te bewijzen;</l>
        <l id="s8:l2">'t Is 't grootst in ons ootmoedig die te prijzen,</l>
        <l id="s8:l3">Te zien hoe hoog, als wij gena' verkrijgen,</l>
        <l id="s8:l4">Gena' kan stijgen.</l>
      </lg>
      <lg id="s9" type="stanza">
        <l id="s9:l1">Mijn Heiland! laat uw' Geest mij telkens leeren,</l>
        <l id="s9:l2">Hoe 'k in geloof uw' kruisdood moet vereeren,</l>
        <l id="s9:l3">Om in mijn hart de liefdevlam t'ontsteken</l>
        <l id="s9:l4">En aantekweeken.</l>
      </lg>
      <lg id="s10" type="stanza">
        <l id="s10:l1">Het goed te doen, het kwaad met zorg te mijden,</l>
        <l id="s10:l2">Heer! dezen pligt leert mij uw heilig lijden:</l>
        <l id="s10:l3">Zou 'k tevens mij het kwaad verooreloven</l>
        <l id="s10:l4">En 't kruis gelooven?</l>
      </lg>
      <lg id="s11" type="stanza">
        <l id="s11:l1">Daar G' U voor mij hebt in den dood gegeven,</l>
        <l id="s11:l2">Hoe zou ik dan naar mijnen wil nog leven?</l>
        <l id="s11:l3">Zou 'k U, o Heer! die voor mijn schuld woudt lijden,</l>
        <l id="s11:l4">Mijn hart niet wijden?</l>
      </lg>
      <lg id="s12" type="stanza">
        <l id="s12:l1">Zou ik mijn leed in kommerlijke dagen,</l>
        <l id="s12:l2">Het drukkendst kruis met lijdzaamheid niet dragen?</l>
        <l id="s12:l3">Daar Gij zoo veel uit liefde wildet dulden</l>
        <l id="s12:l4">Voor mijne schulden.</l>
      </lg>
      <lg id="s13" type="stanza">
        <l id="s13:l1">Hoe zoud' ik ooit mijn broeders durven haten?</l>
        <l id="s13:l2">Voor wie Gij zelf uw leven hebt gelaten?</l>
        <l id="s13:l3">Neen, 'k zend als Gij voor hun, die mij vertreden,</l>
        <l id="s13:l4">Tot God gebeden.</l>
      </lg>
      <lg id="s14" type="stanza">
        <l id="s14:l1">Ik wil geen' haat met wederhaat vergelden,</l>
        <l id="s14:l2">Niet die mij schel 't ooit grimmig wederschelden;</l>
        <l id="s14:l3">Gij Heer, ons Hoofd! Gij hebt nooit kwaad vergolden,</l>
        <l id="s14:l4">Nooit weêr gescholden.</l>
      </lg>
      <lg id="s15" type="stanza">
        <l id="s15:l1">Och! dat mijn hart naar 't uwe in reinheid zweeme,</l>
        <l id="s15:l2">En in Gods kracht ik U ten voorbeeld neme:</l>
        <l id="s15:l3">Dit is de dank, dien 'k voor uw bitter lijden</l>
        <l id="s15:l4">U toe moet wijden.</l>
      </lg>
      <lg id="s16" type="stanza">
        <l id="s16:l1">Oneindig heil! Gij leedt voor ons ten goede,</l>
        <l id="s16:l2">Ik ben verzoend in uwen dierbren bloede:</l>
        <l id="s16:l3">Mijn heil bij God hebt Gij, aan 't kruis gestorven,</l>
        <l id="s16:l4">Voor mij verworven.</l>
      </lg>
      <lg id="s17" type="stanza">
        <l id="s17:l1">Dit maakt mij hier reeds zalig door gelooven,</l>
        <l id="s17:l2">Dus zal mij niets, niets ooit dat heil ontrooven;</l>
        <l id="s17:l3">Ik zal, door U van heerlijkheid omgeven,</l>
        <l id="s17:l4">Voor eeuwig leven.</l>
      </lg>
      <lg id="s18" type="stanza">
        <l id="s18:l1">Dit moet mij tot den strijd steeds moedig maken,</l>
        <l id="s18:l2">Mij in 't geloof, en in 't gebed doen waken,</l>
        <l id="s18:l3">'k Heb dan, zoo waar als Jezus leeft, den zegen</l>
        <l id="s18:l4">Zijns doods verkregen.</l>
      </lg>
      <lg id="s19" type="stanza">
        <l id="s19:l1">Lokt mij 't gevlei der lusten in zijn strikken,</l>
        <l id="s19:l2">Dan doe uw kruis mij voor de zonde schrikken,</l>
        <l id="s19:l3">En zoo ik ooit verflaauw in goede werken,</l>
        <l id="s19:l4">Moog 't kruis mij sterken.</l>
      </lg>
      <lg id="s20" type="stanza">
        <l id="s20:l1">Hoor 'k ooit uw kruis door wereldwijzen doemen,</l>
        <l id="s20:l2">Een ergernis of eene dwaasheid noemen;</l>
        <l id="s20:l3">Och! dat het mij, wie ooit er spot meê drijve,</l>
        <l id="s20:l4">Gods wijsheid blijve.</l>
      </lg>
      <lg id="s21" type="stanza">
        <l id="s21:l1">Vertoeft ook wil die spotters niet verteren!</l>
        <l id="s21:l2">Och mogt nog een dier dwazen zich bekeeren,</l>
        <l id="s21:l3">Zoo vindt hij bij U, die hij versmaadde.</l>
        <l id="s21:l4">O Heer! genade.</l>
      </lg>
      <lg id="s22" type="stanza">
        <l id="s22:l1">Och, als ik, Heer! om mijne zonden beve,</l>
        <l id="s22:l2">Dat dan uw kruis mij weder ruste geve:</l>
        <l id="s22:l3">Dat kruis zij mij dan vreed en vreugde tevens,</l>
        <l id="s22:l4">O God mijns levens!</l>
      </lg>
    </lg>
  </text>
</song>
