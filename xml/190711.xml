<?xml version='1.0' encoding='utf-8' standalone='yes'?>
<song>
  <meta>
    <id>190711</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody>Grietjes verzuchting</melody>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Of ik het wel heb - 'k weet het niet!</l>
        <l id="s1:l2">Maar toch, ik stel 't mij voor:</l>
        <l id="s1:l3">Zei ik aan grietje wat mij schort,</l>
        <l id="s1:l4">Ze gaf me een gunstig oor.</l>
        <l id="s1:l5">'k Loop dag aan dag haar huis voorbij,</l>
        <l id="s1:l6">'k Noem honderdmaal heur naam;</l>
        <l id="s1:l7">Ik zie haar zelden langs de straat,</l>
        <l id="s1:l8">Maar menigmaal voor 't raam.</l>
      </lg>
      <lg id="s2" type="stanza">
        <l id="s2:l1">Bij de ochtendklok, in 't avonduur,</l>
        <l id="s2:l2">Krijg ik een blik en knik;</l>
        <l id="s2:l3">Want - als 'k naar huis of winkel trek,</l>
        <l id="s2:l4">Ze weet het op een prik,</l>
        <l id="s2:l5">Niet dat ze aan 't glas haar werk verzuimt</l>
        <l id="s2:l6">Omdat dit juist zoo treft -</l>
        <l id="s2:l7">Maar 't uurtje dat ik kom en ga....</l>
        <l id="s2:l8">Dom - wie dat niet beseft!</l>
      </lg>
      <lg id="s3" type="stanza">
        <l id="s3:l1">Dat grietje!.... 'k Geef mijn kop er voor -</l>
        <l id="s3:l2">Geen mooier, liever meid!</l>
        <l id="s3:l3">O, 'k droom zoo zoet, als 'k droom dat zij</l>
        <l id="s3:l4">Voor mij is weggeleid!</l>
        <l id="s3:l5">Ze is zuinig, zindlijk, zuiver, zacht,</l>
        <l id="s3:l6">Ze heeft een fijn verstand:</l>
        <l id="s3:l7">Maar ze is - en 'k vind dat juist niet kwaad,</l>
        <l id="s3:l8">Niet schriklijk bijdehand.</l>
      </lg>
      <lg id="s4" type="stanza">
        <l id="s4:l1">En 's Zondags! kijk, ik zwijg er van,</l>
        <l id="s4:l2">Wat raakt mijn hart dan vol!</l>
        <l id="s4:l3">Ik voel het dikwijls 's Maandags nog -</l>
        <l id="s4:l4">Dan is mijn hoofd op hol:</l>
        <l id="s4:l5">Dan zaag ik scheef en spijker mis,</l>
        <l id="s4:l6">Ze lachen me uit - de knechts,</l>
        <l id="s4:l7">Als 'k voor mijn boor den beitel neem,</l>
        <l id="s4:l8">En links verwar met rechts.</l>
      </lg>
      <lg id="s5" type="stanza">
        <l id="s5:l1">Want 's Zondags - weet je 't? - naar de kerk</l>
        <l id="s5:l2">En uit de kerk naar huis,</l>
        <l id="s5:l3">Dan zie, dan spreek ik grietje vaak,</l>
        <l id="s5:l4">Al hoort ze niet kwansuis:</l>
        <l id="s5:l5">Maar of ik spreek, dan of ik zwijg -</l>
        <l id="s5:l6">Mijn zaken staan niet kwaad;</l>
        <l id="s5:l7">Haar goelijk lachje zegt het mij</l>
        <l id="s5:l8">Dat zij me best verstaat.</l>
      </lg>
      <lg id="s6" type="stanza">
        <l id="s6:l1">Haar kleeding is ook juist van snit,</l>
        <l id="s6:l2">Wie 't anders zeit - hij jokt;</l>
        <l id="s6:l3">Haar net figuur heeft menigmaal</l>
        <l id="s6:l4">Me een blijden roep ontlokt;</l>
        <l id="s6:l5">Niet zwierig is ze als neeltje-buur,</l>
        <l id="s6:l6">Maar beter is heur smaak:</l>
        <l id="s6:l7">Met ééns zoo min doet ze ééns zoo veel,</l>
        <l id="s6:l8">Dat 's 't mooie van de zaak!</l>
      </lg>
      <lg id="s7" type="stanza">
        <l id="s7:l1">Wat zou ze een zuinig vrouwtje zijn,</l>
        <l id="s7:l2">Als 'k eenmaal haar bezat!</l>
        <l id="s7:l3">Als 'k eigen klanten, eigen volk</l>
        <l id="s7:l4">En eigen werkplaats had!</l>
        <l id="s7:l5">Ik weet, ik ben geen rijkaardskind,</l>
        <l id="s7:l6">En karig is mijn deel;</l>
        <l id="s7:l7">Maar ook mijn baas had kruis noch munt,</l>
        <l id="s7:l8">En moed bij jeugd kan veel.</l>
      </lg>
      <lg id="s8" type="stanza">
        <l id="s8:l1">De rijke zoon van slachter tijs</l>
        <l id="s8:l2">Waagt ook een oogje aan haar,</l>
        <l id="s8:l3">En kijk, dat zit me dwars door 't lijf,</l>
        <l id="s8:l4">Zag hij zijn kans eens klaar!!</l>
        <l id="s8:l5">Die pocher, die toch weinig meer</l>
        <l id="s8:l6">Dan kalven kelen kan;</l>
        <l id="s8:l7">Maar die voor haar.... o, nam ze hem!...</l>
        <l id="s8:l8">Och dwaas, waar praat ik van?!....</l>
      </lg>
      <lg id="s9" type="stanza">
        <l id="s9:l1">- Dag louw! riep zij me gistren toe;</l>
        <l id="s9:l2">Dag louw!! - 't ging door mijn ziel!</l>
        <l id="s9:l3">Dat zei me alleen, dat ik haar meer</l>
        <l id="s9:l4">Dan jonge tijs beviel.</l>
        <l id="s9:l5">O, kijk, dat denkbeeld - 'k ijl van vreugd!</l>
        <l id="s9:l6">Verleden week was 't mal:</l>
        <l id="s9:l7">'k Dacht dat ik nevens grietje stond;</l>
        <l id="s9:l8">'k Stond in den krullenstal.</l>
      </lg>
      <lg id="s10" type="stanza">
        <l id="s10:l1">- Kom, grietje! zei ik, neem mijn hand,</l>
        <l id="s10:l2">Mijn hart behoort u lang;</l>
        <l id="s10:l3">'k Zal voor u werken al mijn best;</l>
        <l id="s10:l4">Sla toe, meid! wees niet bang!</l>
        <l id="s10:l5">We zijn een paartje juist van pas;</l>
        <l id="s10:l6">We hooren bij elkaar!</l>
        <l id="s10:l7">- Och, grietje, bad ik, grietje-lief,</l>
        <l id="s10:l8">Valt u dat ‘ja’ zoo zwaar?</l>
      </lg>
      <lg id="s11" type="stanza">
        <l id="s11:l1">- Neen, louwtje-lief, vervolgt een stem,</l>
        <l id="s11:l2">Maar schaaf wat beter voort!</l>
        <l id="s11:l3">En wat die stem nog verder spreekt -</l>
        <l id="s11:l4">'k Versta geen enkel woord:</l>
        <l id="s11:l5">Mijn knieën knikken, 'k voel geen grond;</l>
        <l id="s11:l6">Ik gluur eens om - eilaas!</l>
        <l id="s11:l7">Twee oogen staren fel mij aan -</l>
        <l id="s11:l8">'t Zijn de oogen van mijn - baas.</l>
      </lg>
      <lg id="s12" type="stanza">
        <l id="s12:l1">En daarom, hoe het loopen wil,</l>
        <l id="s12:l2">Mijn hoop word' niet gestuit;</l>
        <l id="s12:l3">Ik stap naar grietje's moeder heen,</l>
        <l id="s12:l4">En zeg mijn hart ronduit!</l>
        <l id="s12:l5">Dan krijg ik mijn verstand terug;</l>
        <l id="s12:l6">Dan word ik kloek bij 't werk;</l>
        <l id="s12:l7">Dan is licht, als 't weer Zondag wordt,</l>
        <l id="s12:l8">De kogel door de kerk.</l>
      </lg>
    </lg>
  </text>
</song>
