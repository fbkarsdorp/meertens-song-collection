<?xml version='1.0' encoding='utf-8' standalone='yes'?>
<song>
  <meta>
    <id>15209</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Als al de kruidjes spruiten</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Als alle die cruydekens spruyten</l>
        <l id="s1:l2">ende alle dinc verfrayt,</l>
        <l id="s1:l3">ick wil mi gaen vermuyten,</l>
        <l id="s1:l4">ick ben mijns liefs te buyten.</l>
        <l id="s1:l5">Het compas gaet al verdrayt.</l>
        <l id="s1:l6">Tis recht ic bens ontpaeyt.’</l>
      </lg>
      <lg id="s2" type="stanza">
        <l id="s2:l1">- ‘Hebdy u boel verloren,</l>
        <l id="s2:l2">wat schaden hebdy daer van?</l>
        <l id="s2:l3">Ick seyt u van te voren,</l>
        <l id="s2:l4">een ander had ic vercoren;</l>
        <l id="s2:l5">daer leyt u seer luttel an,</l>
        <l id="s2:l6">al kiest ghi een ander man.’</l>
      </lg>
      <lg id="s3" type="stanza">
        <l id="s3:l1">- ‘Wat schaedt den rijm der roosen?</l>
        <l id="s3:l2">Ghi veleyn door uwen hals,</l>
        <l id="s3:l3">ghi waert die eerste glose,</l>
        <l id="s3:l4">die mi brochte in nose;</l>
        <l id="s3:l5">dus leere ic nu van als:</l>
        <l id="s3:l6">vlaems, spaens, duyts ende wals.’</l>
      </lg>
      <lg id="s4" type="stanza">
        <l id="s4:l1">- ‘God groete u, schoon kersouwe,</l>
        <l id="s4:l2">ghi snijt mijn herte ontwee.</l>
        <l id="s4:l3">Ghi zijt die liefste vrouwe,</l>
        <l id="s4:l4">aen u staet mijn betrouwen;</l>
        <l id="s4:l5">int lant en over de zee</l>
        <l id="s4:l6">en leven nu geen liever twee.’</l>
      </lg>
      <lg id="s5" type="stanza">
        <l id="s5:l1">- ‘U lof, u danck, u waerde,</l>
        <l id="s5:l2">neme ick nu een verdrach:</l>
        <l id="s5:l3">ic weet een ander op aerde,</l>
        <l id="s5:l4">een edel man te paerde,</l>
        <l id="s5:l5">een rijckaert diet wel vermach,</l>
        <l id="s5:l6">die vrijt mi nacht ende dach.’</l>
      </lg>
      <lg id="s6" type="stanza">
        <l id="s6:l1">- ‘Vrijt u een man teenen boele,</l>
        <l id="s6:l2">een ruyter oft een baroen,</l>
        <l id="s6:l3">wacht u dat hi niet en coele,</l>
        <l id="s6:l4">want ghevoelde hi, dat ick ghevoele,</l>
        <l id="s6:l5">hi en sou niet gaen aendoen</l>
        <l id="s6:l6">een anders mans oude scoen.</l>
      </lg>
      <lg id="s7" type="stanza">
        <l id="s7:l1">‘Adieu wel vuyl clergersse,</l>
        <l id="s7:l2">tis meer dan scheydens tijt;</l>
        <l id="s7:l3">al ist dat ick nu messe,</l>
        <l id="s7:l4">ick leerde u die eerste lesse.</l>
        <l id="s7:l5">Trouwen ick kent, ick lijdt</l>
        <l id="s7:l6">boven alle die werelt wijt.’</l>
      </lg>
    </lg>
  </text>
</song>
