<?xml version='1.0' encoding='utf-8' standalone='yes'?>
<song>
  <meta>
    <id>113564</id>
    <date>
      <year-start>1621</year-start>
      <year-end>1621</year-end>
    </date>
    <location>
      <orginal-name>mechelen</orginal-name>
      <standard-name>Mechelen, Belgium</standard-name>
      <coordinates>
        <lon>51.0281381</lon>
        <lat>4.4803453</lat>
      </coordinates>
    </location>
    <tags>
      <tag standard-name="rederijkerslied" translation="rhetorician song">rederijkerslied</tag>
      <tag standard-name="mythologisch lied" translation="mythological song">mythologisch lied</tag>
    </tags>
    <melody>Wilhelmus</melody>
    <categories>
      <category translation="groups">groepen</category>
      <category translation="narratives">verhalen</category>
    </categories>
  <author>Jan Thieullier</author></meta>
  <text>
    <lg type="song">
      <lg id="s1" type="stanza">
        <l id="s1:l1">PAllas wilt my verlichten</l>
        <l id="s1:l2">Met Minerua de bruyt,</l>
        <l id="s1:l3">Op dat ick wel mach dichten,</l>
        <l id="s1:l4">Den loff mach sprecken uyt,</l>
        <l id="s1:l5">Rethorica ter eeren,</l>
        <l id="s1:l6">Mijn suyuer liefste reyn,</l>
        <l id="s1:l7">Die vreuchde doet vermeeren</l>
        <l id="s1:l8">Met haer wijsheyt ghemeyn.</l>
      </lg>
      <lg id="s2" type="stanza">
        <l id="s2:l1">Venus was noyt soo vierich,</l>
        <l id="s2:l2">Noch Cupido haer kint,</l>
        <l id="s2:l3">Met haer schichten dangierich,</l>
        <l id="s2:l4">En maeckt menich verblint,</l>
        <l id="s2:l5">Al hout sy haer gheuangen,</l>
        <l id="s2:l6">Dat den minnaer beschreyt,</l>
        <l id="s2:l7">Ick sal mijn lief aenhangen</l>
        <l id="s2:l8">Met grooter nersticheyt.</l>
      </lg>
      <lg id="s3" type="stanza">
        <l id="s3:l1">Die in Parnasso woonen</l>
        <l id="s3:l2">Hipocrene voorwaer,</l>
        <l id="s3:l3">Comt Clio met v croonen,</l>
        <l id="s3:l4">En Apollo lofbaer,</l>
        <l id="s3:l5">Aragne wert een spinne</l>
        <l id="s3:l6">Om groote hoouerdy,</l>
        <l id="s3:l7">Comt Polijmnia inne,</l>
        <l id="s3:l8">VVeest met de minnaers bly.</l>
      </lg>
      <lg id="s4" type="stanza">
        <l id="s4:l1">Al compt Diana spoedich,</l>
        <l id="s4:l2">En sendt een bijtent swijn,</l>
        <l id="s4:l3">Meleager seer vroedich</l>
        <l id="s4:l4">Sal den verwinder sijn,</l>
        <l id="s4:l5">Dit monster wreet moet steruen,</l>
        <l id="s4:l6">Hydra om Herculem,</l>
        <l id="s4:l7">Ick sal vreuchde verweruen</l>
        <l id="s4:l8">Met mijn minlijcke stem.</l>
      </lg>
      <lg id="s5" type="stanza">
        <l id="s5:l1">Edel Princesse teere,</l>
        <l id="s5:l2">Mijn Pallas wel besproet,</l>
        <l id="s5:l3">Tot v nam ick den keere</l>
        <l id="s5:l4">Om v manieren goet,</l>
        <l id="s5:l5">Argus wort niet verheuen</l>
        <l id="s5:l6">Met al sijn ooghen straff,</l>
        <l id="s5:l7">Rethorica moet leuen,</l>
        <l id="s5:l8">Die my haer jonste gaff.</l>
      </lg>
    </lg>
  </text>
</song>
