<?xml version='1.0' encoding='utf-8' standalone='yes'?>
<song>
  <meta>
    <id>191755</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody/>
  <author>J. Sent</author></meta>
  <text>
    <lg type="song">
      <lg id="s1" type="stanza">
        <l id="s1:l1">VErhoort, o Godt, mijn woorden clachtich,</l>
        <l id="s1:l2">Laet u ooren op zijn ghedaen,</l>
        <l id="s1:l3">End' wilt doch d'oorsake verstaen,</l>
        <l id="s1:l4">Mijns clagens end' suchtens eendrachtich,</l>
        <l id="s1:l5">O Heer Almachtich.</l>
      </lg>
      <lg id="s2" type="stanza">
        <l id="s2:l1">Hebt acht op mijn suchten ghestadich,</l>
        <l id="s2:l2">Mijn God end' Coninck groot geacht,</l>
        <l id="s2:l3">Dewijl ick tot u met aendacht,</l>
        <l id="s2:l4">Mijn smeecken doe, O Heere ghenadich,</l>
        <l id="s2:l5">Ende weldadich.</l>
      </lg>
      <lg id="s3" type="stanza">
        <l id="s3:l1">Des morghens vroech voor den dagh-rade,</l>
        <l id="s3:l2">Sult ghy my verhooren eenpaer:</l>
        <l id="s3:l3">Want seer vroech sal ick u voorwaer</l>
        <l id="s3:l4">Bidden, wachtende vroech end' spade,</l>
        <l id="s3:l5">Op u ghenade.</l>
      </lg>
      <lg id="s4" type="stanza">
        <l id="s4:l1">Ghy zijt een Godt die de boosheden,</l>
        <l id="s4:l2">Niet en bemint, maer wederstaet:</l>
        <l id="s4:l3">By ons zijn de boosdaeders quaet,</l>
        <l id="s4:l4">Met haren doen end' boose zeden,</l>
        <l id="s4:l5">Gantsch niet gheleden.</l>
      </lg>
      <lg id="s5" type="stanza">
        <l id="s5:l1">Die dwasen die nae u niet vragen</l>
        <l id="s5:l2">Sullen voor u verschijnen niet:</l>
        <l id="s5:l3">Want ghy die hatet soo men siet,</l>
        <l id="s5:l4">Die boosheyt doen, sonder vertsaghen,</l>
        <l id="s5:l5">Jae met behaghen.</l>
      </lg>
      <lg id="s6" type="stanza">
        <l id="s6:l1">Ghy sult uwen gramschap bewijsen,</l>
        <l id="s6:l2">Over die Leughenaers ghemeen:</l>
        <l id="s6:l3">Doodtslaghers, bedrieghers met een</l>
        <l id="s6:l4">Sijn voor Godt (dien elck Mensch moet pijsen</l>
        <l id="s6:l5">Een groot afgrijsen.</l>
      </lg>
      <lg id="s7" type="stanza">
        <l id="s7:l1">Maer door u goetheyt hooch ghepresen,</l>
        <l id="s7:l2">Die ghy my bewijst sal ick gaen,</l>
        <l id="s7:l3">Om u, O Heer te roepen aen,</l>
        <l id="s7:l4">In u huys, daer ick sal midts desen</l>
        <l id="s7:l5">Godt-vruchtich wesen.</l>
      </lg>
      <lg id="s8" type="stanza">
        <l id="s8:l1">Gheleyt my, Heer, ende laet doch blijcken,</l>
        <l id="s8:l2">Aen my u goetheyt, dat my niet</l>
        <l id="s8:l3">Mijn haters brenghen int verdriet:</l>
        <l id="s8:l4">Leydt my uwen padt desghelijcken,</l>
        <l id="s8:l5">Sonder afwijcken.</l>
      </lg>
      <lg id="s9" type="stanza">
        <l id="s9:l1">Daer is gheen waerheydt in haer monden</l>
        <l id="s9:l2">Haer hert is valsch archlistich straf,</l>
        <l id="s9:l3">Haer keel is als een open graf</l>
        <l id="s9:l4">Haer tonghe is vol smeeckens bevonden,</l>
        <l id="s9:l5">Tot allen stonden.</l>
      </lg>
      <lg id="s10" type="stanza">
        <l id="s10:l1">Verderftse ende doet te niet haer namen</l>
        <l id="s10:l2">Breeckt haer raet-slagen ende haer doen</l>
        <l id="s10:l3">Verstroytse om haer boosheyt seer coen:</l>
        <l id="s10:l4">Want, Heer sy soecken alle t'samen</l>
        <l id="s10:l5">V te beschamen.</l>
      </lg>
      <lg id="s11" type="stanza">
        <l id="s11:l1">Maer verheucht hen 't ghemoet ende sinnen</l>
        <l id="s11:l2">Die op u vertrouwen altijt,</l>
        <l id="s11:l3">Datse in u, Heer werden verblijt,</l>
        <l id="s11:l4">Die uwen naem in herte binnen,</l>
        <l id="s11:l5">Troulijck beminnen.</l>
      </lg>
      <lg id="s12" type="stanza">
        <l id="s12:l1">Want ghy zijt mildet ende overvloedich</l>
        <l id="s12:l2">Den vromen man, Heer goedertier,</l>
        <l id="s12:l3">Met uwe gunst deckt ghy hem schier,</l>
        <l id="s12:l4">Als met den schilt, ghy zijt soo goedich,</l>
        <l id="s12:l5">Ende seer lanckmoedich.</l>
      </lg>
    </lg>
  </text>
</song>
