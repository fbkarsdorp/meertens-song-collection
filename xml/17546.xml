<?xml version='1.0' encoding='utf-8' standalone='yes'?>
<song>
  <meta>
    <id>17546</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Solaas wil ik hanteren</melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Met vroechden laet ons singhen</l>
        <l id="s1:l2">ende loven die triniteit,</l>
        <l id="s1:l3">dat si ons wil bringhen</l>
        <l id="s1:l4">ter hoechster salicheit,</l>
        <l id="s1:l5">die ewelic sal gheduren</l>
        <l id="s1:l6">ende ewelic sonder verganc;</l>
        <l id="s1:l7">och mocht ons dat gheburen!</l>
        <l id="s1:l8">Och ewich is so lanc.</l>
      </lg>
      <lg id="s2" type="stanza">
        <l id="s2:l1">Leefden wi na die ghebode</l>
        <l id="s2:l2">maer, als wi leven souden,</l>
        <l id="s2:l3">ende dienden altijt Gode</l>
        <l id="s2:l4">ende Onser Liever Vrouwen,</l>
        <l id="s2:l5">ende lieten overliden</l>
        <l id="s2:l6">den swaren overganc,</l>
        <l id="s2:l7">so mochten wi ons verbliden.</l>
        <l id="s2:l8">Och ewich is so lanc.</l>
      </lg>
      <lg id="s3" type="stanza">
        <l id="s3:l1">Bliscap sonder ende</l>
        <l id="s3:l2">is boven in hemelrijc;</l>
        <l id="s3:l3">die wi daer sullen vinden</l>
        <l id="s3:l4">dien is hier gheen ghelijc;</l>
        <l id="s3:l5">daer is dat godlic wesen,</l>
        <l id="s3:l6">scenct ons den bliden dranc,</l>
        <l id="s3:l7">ic hebt wel horen lesen.</l>
        <l id="s3:l8">Och ewich is so lanc.</l>
      </lg>
      <lg id="s4" type="stanza">
        <l id="s4:l1">Maria die moeder ons Heren,</l>
        <l id="s4:l2">die is van ons verblijt,</l>
        <l id="s4:l3">als wi ons bekeren</l>
        <l id="s4:l4">in deser ellendigher tijt;</l>
        <l id="s4:l5">Maria, maghet reine,</l>
        <l id="s4:l6">och edel wijngaertranc,</l>
        <l id="s4:l7">bidt voer ons ghemeine.</l>
        <l id="s4:l8">Och ewich is so lanc.</l>
      </lg>
      <lg id="s5" type="stanza">
        <l id="s5:l1">Nu mach ic oec wel truren</l>
        <l id="s5:l2">ende mijn singhen laten staen;</l>
        <l id="s5:l3">want ic had uutvercoren,</l>
        <l id="s5:l4">dat emmer moet vergaen;</l>
        <l id="s5:l5">ic waende, si soude mi gheburen;</l>
        <l id="s5:l6">si gaet al haren ganc;</l>
        <l id="s5:l7">ic vrees een ewich truren.</l>
        <l id="s5:l8">Och ewich is so lanc.</l>
      </lg>
      <lg id="s6" type="stanza">
        <l id="s6:l1">Ic sanc met groter vroechden:</l>
        <l id="s6:l2">die werelt al staet mi aen;</l>
        <l id="s6:l3">an haer wil ic mijn houden,</l>
        <l id="s6:l4">si en mach mi niet ontgaen,</l>
        <l id="s6:l5">tis ewich ja niet vresen; -</l>
        <l id="s6:l6">si maect mi also cranc;</l>
        <l id="s6:l7">ic soud so wel ghenesen,</l>
        <l id="s6:l8">waer ewich niet so lanc.</l>
      </lg>
      <lg id="s7" type="stanza">
        <l id="s7:l1">Ic sanc van ure tot uren,</l>
        <l id="s7:l2">si soude mi enghe sijn,</l>
        <l id="s7:l3">ic waende, si soude mi doden -</l>
        <l id="s7:l4">dat en mach also niet sijn;</l>
        <l id="s7:l5">nu wil ic van haer sceiden;</l>
        <l id="s7:l6">si gaet al haren ganc,</l>
        <l id="s7:l7">ten baet gheen langher beiden.</l>
        <l id="s7:l8">Och ewich is so lanc.</l>
      </lg>
      <lg id="s8" type="stanza">
        <l id="s8:l1">Wes sel ic mi hantieren,</l>
        <l id="s8:l2">wat sal ic ane gaen,</l>
        <l id="s8:l3">dat ic der werelt manieren</l>
        <l id="s8:l4">van vresen moet laten staen?</l>
        <l id="s8:l5">Vol drucs, verdriets van binnen,</l>
        <l id="s8:l6">vol drucs, dat maect mi cranc;</l>
        <l id="s8:l7">wat sel ic gaen beghinnen?</l>
        <l id="s8:l8">Och ewich is so lanc.</l>
      </lg>
      <lg id="s9" type="stanza">
        <l id="s9:l1">Hadieu der werelt minnen,</l>
        <l id="s9:l2">hadieu, tis al ghedaen!</l>
        <l id="s9:l3">Ic heb in minen sinnen</l>
        <l id="s9:l4">wat niewes aen te gaen;</l>
        <l id="s9:l5">ic wil gaen avonturen</l>
        <l id="s9:l6">te gaen een anderen ganc,</l>
        <l id="s9:l7">al solt mi werden sure.</l>
        <l id="s9:l8">Och ewich is so lanc.</l>
      </lg>
      <lg id="s10" type="stanza">
        <l id="s10:l1">Die enghelen menigherleide</l>
        <l id="s10:l2">si doen ons groten cier,</l>
        <l id="s10:l3">ende laten ons te weten,</l>
        <l id="s10:l4">het ghelt ons even dier;</l>
        <l id="s10:l5">so moghen wi ons verbliden</l>
        <l id="s10:l6">ende leren der enghelen sanc,</l>
        <l id="s10:l7">nu ende tot allen tiden.</l>
        <l id="s10:l8">Och ewich is so lanc.</l>
      </lg>
      <lg id="s11" type="stanza">
        <l id="s11:l1">Die enghelen alle gader</l>
        <l id="s11:l2">si maken ons groten feest,</l>
        <l id="s11:l3">si loven God den Vader,</l>
        <l id="s11:l4">den Soen, den Heilighen Gheest.</l>
        <l id="s11:l5">Als wi onse sonden laten,</l>
        <l id="s11:l6">si gheven ons groten danc</l>
        <l id="s11:l7">ende lonent ons sonder maten.</l>
        <l id="s11:l8">Och ewich is so lanc.</l>
      </lg>
      <lg id="s12" type="stanza">
        <l id="s12:l1">Laet ons gaen dienen Gode,</l>
        <l id="s12:l2">dat rade ic jonc ende out,</l>
        <l id="s12:l3">ende houden sijn ghebode</l>
        <l id="s12:l4">ende bidden hem menichfout,</l>
        <l id="s12:l5">dat hi ons wil bescermen</l>
        <l id="s12:l6">al voer der hellen stanc</l>
        <l id="s12:l7">ende voer dat ewich kermen.</l>
        <l id="s12:l8">Och ewich is so lanc.</l>
      </lg>
      <lg id="s13" type="stanza">
        <l id="s13:l1">Mit vrouden wille wi singhen</l>
        <l id="s13:l2">ende loven drievoudicheit,</l>
        <l id="s13:l3">dat si ons wille bringhen</l>
        <l id="s13:l4">ter hoochster salicheit,</l>
        <l id="s13:l5">die ewelic sal duren,</l>
        <l id="s13:l6">och ewelic sonder verganc;</l>
        <l id="s13:l7">och mocht ons dat gheburen!</l>
        <l id="s13:l8">Och ewelic is so lanc.</l>
      </lg>
      <lg id="s14" type="stanza">
        <l id="s14:l1">Och levede wi nae tghelove</l>
        <l id="s14:l2">mer als wi leven souden,</l>
        <l id="s14:l3">ende dienden altijt Gode</l>
        <l id="s14:l4">ende Onser Liever Vrouwen;</l>
        <l id="s14:l5">als wi die sonden laten,</l>
        <l id="s14:l6">si wetent ons groten danc,</l>
        <l id="s14:l7">si danken ons boven maten.</l>
        <l id="s14:l8">Och ewelic is so lanc.</l>
      </lg>
      <lg id="s15" type="stanza">
        <l id="s15:l1">Die blischap sonder ende</l>
        <l id="s15:l2">hier boven in hemelrijc,</l>
        <l id="s15:l3">die wi daer sullen vinden,</l>
        <l id="s15:l4">si en ghevet ons gheen gelijc;</l>
        <l id="s15:l5">dat is dat godelike wesen,</l>
        <l id="s15:l6">het schenket ons bliden dranc,</l>
        <l id="s15:l7">als ic heb horen lesen.</l>
        <l id="s15:l8">Och ewelic is so lanc.</l>
      </lg>
      <lg id="s16" type="stanza">
        <l id="s16:l1">Maria, die moeder Godes</l>
        <l id="s16:l2">si is van ons verblijt,</l>
        <l id="s16:l3">als wi ons bekeren</l>
        <l id="s16:l4">in deser armer tijt;</l>
        <l id="s16:l5">Maria, maghet reine,</l>
        <l id="s16:l6">schoon suver wijngaertsranc,</l>
        <l id="s16:l7">bidt voor ons ghemeine.</l>
        <l id="s16:l8">Och ewelic is so lanc.</l>
      </lg>
      <lg id="s17" type="stanza">
        <l id="s17:l1">Die heilighen alle gader,</l>
        <l id="s17:l2">si driven so groten feest;</l>
        <l id="s17:l3">si loven God den Vader,</l>
        <l id="s17:l4">den Soon, den Heilighen Gheest;</l>
        <l id="s17:l5">als wi die sonden laten,</l>
        <l id="s17:l6">si wetens ons groten danc,</l>
        <l id="s17:l7">si danken ons boven maten.</l>
        <l id="s17:l8">Och ewelic is so lanc.</l>
      </lg>
      <lg id="s18" type="stanza">
        <l id="s18:l1">Die enghelen menichvoldich</l>
        <l id="s18:l2">si maken ons blide seer;</l>
        <l id="s18:l3">des laet ons sijn verduldich,</l>
        <l id="s18:l4">dat ghelt ons even duur;</l>
        <l id="s18:l5">so moghen wi vercrighen</l>
        <l id="s18:l6">der soeter enghelen sanc</l>
        <l id="s18:l7">nu ende tot allen tiden.</l>
        <l id="s18:l8">Och ewelic is so lanc.</l>
      </lg>
      <lg id="s19" type="stanza">
        <l id="s19:l1">Nu laet ons dienen Gode,</l>
        <l id="s19:l2">dat rade ic jonc ende out,</l>
        <l id="s19:l3">ende houden sine ghebode</l>
        <l id="s19:l4">ende danken hem menichfout,</l>
        <l id="s19:l5">dat hi ons wil beschermen</l>
        <l id="s19:l6">al voor der hellen stanc</l>
        <l id="s19:l7">ende voor dat ewelike kermen.</l>
        <l id="s19:l8">Och ewelic is so lanc.</l>
      </lg>
    </lg>
  </text>
</song>
