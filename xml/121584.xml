<?xml version='1.0' encoding='utf-8' standalone='yes'?>
<song>
  <meta>
    <id>121584</id>
    <date>
      <year-start>1818</year-start>
      <year-end>1818</year-end>
    </date>
    <tags>
      <tag translation="Passion of Our Lord song">passielied</tag>
    </tags>
    <melody/>
    <categories>
      <category translation="seasons and annual events">jaarkring</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1">O Heiland! Gij, Gij zweegt in 't lijden,</l>
        <l id="s1:l2">Om dood en helvorst af te strijden,</l>
        <l id="s1:l3">Ter wering van ons zielsverdriet;</l>
        <l id="s1:l4">Maar toen G'aan 't kruis in pijn moest krimpen,</l>
        <l id="s1:l5">Bij 't Godonteerend honen, schimpen,</l>
        <l id="s1:l6">Zweeg uwe zondaarsliefde niet.</l>
      </lg>
      <lg id="s2" type="stanza">
        <l id="s2:l1">Bij al het gruw'lijk hemeltergen,</l>
        <l id="s2:l2">Mogt zich de zon in 't nachtfloers bergen,</l>
        <l id="s2:l3">Uw dood bleef een verzoeningsdood;</l>
        <l id="s2:l4">Geen duld'loos woord kon U ontglippen;</l>
        <l id="s2:l5">Verzoening vloeide van uw' lippen,</l>
        <l id="s2:l6">Waarin Gij d'eisch der wet besloot.</l>
      </lg>
      <lg id="s3" type="stanza">
        <l id="s3:l1">Waar konden zachter beekjes vloeijen,</l>
        <l id="s3:l2">Waar reiner zielenbalsem groeijen,</l>
        <l id="s3:l3">Dan op 't geheiligd Golgotha?</l>
        <l id="s3:l4">Daar Gij, bij 't schuldverzoenend' sterven,</l>
        <l id="s3:l5">Ook voor uw' beulen woudt verwerven,</l>
        <l id="s3:l6">Uws Vaders vrijspraak en genaê.</l>
      </lg>
      <lg id="s4" type="stanza">
        <l id="s4:l1">O liefdevolle goedheids-ader!</l>
        <l id="s4:l2">Gij riept verzoenend tot uw' Vader,</l>
        <l id="s4:l3">Daar Gij uw' moorders 't leven boodt:</l>
        <l id="s4:l4">‘Vergeef, o Vader! hun die zonden!</l>
        <l id="s4:l5">Zij weten niet wien zij doorwonden!’</l>
        <l id="s4:l6">Die beê verschrikte hel en dood.</l>
      </lg>
      <lg id="s5" type="stanza">
        <l id="s5:l1">Dit mag verzoenend lijden heeten,</l>
        <l id="s5:l2">Daar d'onschuld met een blank geweten,</l>
        <l id="s5:l3">Meêdoogend' op haar' beulen staart;</l>
        <l id="s5:l4">Dit heet, o Heiland! Borg-voldoening,</l>
        <l id="s5:l5">De priesterlijke schuldverzoening,</l>
        <l id="s5:l6">Alleen het doel der Godheid waard.</l>
      </lg>
      <lg id="s6" type="stanza">
        <l id="s6:l1">Geen vlammend' offer kon zoo branden,</l>
        <l id="s6:l2">Tot schuldverzoenend' offeranden,</l>
        <l id="s6:l3">O Heiland! dan uw' liefde-vlam;</l>
        <l id="s6:l4">Gij werdt, vrijwillig, knecht der knechten,</l>
        <l id="s6:l5">Voldoener aan uws Vaders regten,</l>
        <l id="s6:l6">De Priester, en het Offerlam!</l>
      </lg>
      <lg id="s7" type="stanza">
        <l id="s7:l1">Uw' bede voor uw' moordenaren</l>
        <l id="s7:l2">Doet ons verzoenend heil ontwaren,</l>
        <l id="s7:l3">Geeft kalmen troost aan 't schuldvol hart;</l>
        <l id="s7:l4">Och! wil ook onze schuld vergeven!</l>
        <l id="s7:l5">Doe ons, o Goël! voor U leven,</l>
        <l id="s7:l6">En vruchten plukken uit uw' smart.</l>
      </lg>
      <lg id="s8" type="stanza">
        <l id="s8:l1">Och leer ons ook de schuld vergeven,</l>
        <l id="s8:l2">Aan hen, die vaak ons tegenstreven,</l>
        <l id="s8:l3">En goeddoen loonen met hun kwaad!</l>
        <l id="s8:l4">Dan geven w', in den wandel, blijken,</l>
        <l id="s8:l5">Dat wij uw deugdenbeeld gelijken,</l>
        <l id="s8:l6">En Christ'nen zijn in woord en daad.</l>
      </lg>
    </lg>
  </text>
</song>
