<?xml version='1.0' encoding='utf-8' standalone='yes'?>
<song>
  <meta>
    <id>120780</id>
    <date>
      <year-start>1781</year-start>
      <year-end>1781</year-end>
    </date>
    <location>
      <orginal-name>'s-gravenhage</orginal-name>
      <standard-name>The Hague, The Netherlands</standard-name>
      <coordinates>
        <lon>52.0799838</lon>
        <lat>4.3113461</lat>
      </coordinates>
    </location>
    <tags/>
    <melody>Chère Annette reçois l'hommage</melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">'k Ben oud, maar heb nog smaak in 't leven;</l>
        <l id="s1:l2">'k Heb groot vermaak, en klein verdriet;</l>
        <l id="s1:l3">En schoon myn' kragten my begeven,</l>
        <l id="s1:l4">Myn blyden geest verlaat my niet.</l>
        <l id="s1:l5">De goede God gaf my drie zoonen,</l>
        <l id="s1:l6">'k Weet niet wie my het yvrigst dient.</l>
        <l id="s1:l7">Elk poogt me op 't meest zyn gunst te toonen;</l>
        <l id="s1:l8">Ik zie in elk van hun een vriend.</l>
      </lg>
      <lg id="s2" type="stanza">
        <l id="s2:l1">Daar zit ik nu, van zorg ontslagen,</l>
        <l id="s2:l2">Wat is myn ouden dag gerust!</l>
        <l id="s2:l3">Een knorrepot mag knyzen, klaagen;</l>
        <l id="s2:l4">Ik ben geen ongemaks bewust.</l>
        <l id="s2:l5">'k Zit by myn Buurtjes, hoor hen lezen</l>
        <l id="s2:l6">In Nieuwsvertelder, of Courant;</l>
        <l id="s2:l7">En dikwyls word ik hoog geprezen,</l>
        <l id="s2:l8">Om myne kennis van ons Land.</l>
      </lg>
      <lg id="s3" type="stanza">
        <l id="s3:l1">Wy zitten by elkaêr te keuslen,</l>
        <l id="s3:l2">Van d' Oorlog, van den ouwen tyd,</l>
        <l id="s3:l3">En met wat schikkens en wat treuslen,</l>
        <l id="s3:l4">Ben ik myn voordenmiddag kwyt;</l>
        <l id="s3:l5">Dan brengt men my, alleen gezeten,</l>
        <l id="s3:l6">Wat voedzel voor myne oude maag,</l>
        <l id="s3:l7">Wie wat te zeggen heeft op 't eeten,</l>
        <l id="s3:l8">My is het wel; ik lust het graag.</l>
      </lg>
      <lg id="s4" type="stanza">
        <l id="s4:l1">'k Durf ook een glaasje rood gebruiken,</l>
        <l id="s4:l2">‘Hoor, Vader, zeidt myn Christiaan,</l>
        <l id="s4:l3">Zorg nooit voor 't vullen van die krujken,</l>
        <l id="s4:l4">Dat werkje nam ik voor my aan’.</l>
        <l id="s4:l5">En wat betreft de knegts en meiden,</l>
        <l id="s4:l6">Die loopen voor my door een vuur:</l>
        <l id="s4:l7">En weet ge hoe ik dat kan beleiden?</l>
        <l id="s4:l8">'k Geef dikwyls iets, en zie nooit zuur.</l>
      </lg>
      <lg id="s5" type="stanza">
        <l id="s5:l1">Cris laat my nimmer iets ontbreken;</l>
        <l id="s5:l2">Van Zakgeld heb ik overvloed:</l>
        <l id="s5:l3">Van Jan, van Piet, moet ik ook spreeken,</l>
        <l id="s5:l4">Want allen zyn zy even goed:</l>
        <l id="s5:l5">Nu komt my die, dan dees verzoeken</l>
        <l id="s5:l6">Op Visch, op Soup, of op Gebraad,</l>
        <l id="s5:l7">Of ook op dunne pannekoeken;</l>
        <l id="s5:l8">En 't is maar mis, zo ik het laat.</l>
      </lg>
      <lg id="s6" type="stanza">
        <l id="s6:l1">Hun Vrouwtjes, dat zyn myn' vriendinnen,</l>
        <l id="s6:l2">Hoe veel ik koom, 't is nooit genoeg,</l>
        <l id="s6:l3">'t Is altyd: ‘Vader, toe, kom binnen,</l>
        <l id="s6:l4">Kom morgen weêr, kom tog wat vroeg’.</l>
        <l id="s6:l5">Is 't weêr wat huivrig, zyn de wegen</l>
        <l id="s6:l6">Voor d' ouden man te vuil, te glad,</l>
        <l id="s6:l7">Of valt er sneeuw, of mist, of regen,</l>
        <l id="s6:l8">'k Ry met een sleetje door de stad.</l>
      </lg>
      <lg id="s7" type="stanza">
        <l id="s7:l1">Blyf ik er 's avonds op een wasel,</l>
        <l id="s7:l2">Daar wordt alweer een sleê bestelt,</l>
        <l id="s7:l3">En elken zoon legt op de tafel</l>
        <l id="s7:l4">Zyn aandeel van des slepers-geld.</l>
        <l id="s7:l5">Ja, schoon ik weêr wordt t'huis gereden,</l>
        <l id="s7:l6">Nog zyn de Vrouwtjes niet te vreên,</l>
        <l id="s7:l7">Daar wordt nog naast de slee getreden,</l>
        <l id="s7:l8">'t Is: ‘Ei, man, breng jy Vader heên.</l>
      </lg>
      <lg id="s8" type="stanza">
        <l id="s8:l1">Ga ik my dan ter rust begeven,</l>
        <l id="s8:l2">Dan schrei ik, oude man, van vreugd,</l>
        <l id="s8:l3">Om dat myn zoons zo vriendlyk leven,</l>
        <l id="s8:l4">En zo getrouw zyn aan de deugd.</l>
        <l id="s8:l5">Zie ik de Kindren van myn' zoonen,</l>
        <l id="s8:l6">Gezeglyk, vrolyk, frisch en bly,</l>
        <l id="s8:l7">Dan denk ik, God zal door hen loonen</l>
        <l id="s8:l8">Al 't geen hunne ouders doen aan my.</l>
      </lg>
      <lg id="s9" type="stanza">
        <l id="s9:l1">Mogt ik nog eenen wensch erlangen,</l>
        <l id="s9:l2">Ja, 'k wensch nog iets, al ben ik ond:</l>
        <l id="s9:l3">Eén dochter wensch ik nog te ontfangen,</l>
        <l id="s9:l4">Dat is, myn Christiaan getrouwt.</l>
        <l id="s9:l5">Zoo 'k deezen wensch nog heb verkreegen,</l>
        <l id="s9:l6">Dan ga ik vergenoegt naar 't Graf,</l>
        <l id="s9:l7">Geef myne Kindren mynen zegen,</l>
        <l id="s9:l8">En wagt hen in den Hemel af.</l>
      </lg>
    </lg>
  </text>
</song>
