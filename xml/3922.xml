<?xml version='1.0' encoding='utf-8' standalone='yes'?>
<song>
  <meta>
    <id>3922</id>
    <date>
      <year-start>1539</year-start>
      <year-end>1539</year-end>
    </date>
    <location>
      <orginal-name>antwerpen</orginal-name>
      <standard-name>Antwerp, Belgium</standard-name>
      <coordinates>
        <lon>51.2211097</lon>
        <lat>4.3997081</lat>
      </coordinates>
    </location>
    <tags>
      <tag translation="lament">klaaglied</tag>
      <tag translation="">geestelijk</tag>
    </tags>
    <melody>Adieu natuurlijk leven mijn</melody>
    <categories>
      <category translation="emotions">emoties</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">DEn gheest is ghewillich / maer tvleesch is <rhyme label="a" type="m">cranck</rhyme></l>
        <l id="s1:l2" met="3" type="-+">Dat mach ick wel <rhyme label="b" type="f">beclaghen</rhyme></l>
        <l id="s1:l3" met="4" type="-+">Want ic heb al mijn leuen <rhyme label="a" type="m" corresp="#s1:l1">lanck</rhyme></l>
        <l id="s1:l4" met="3" type="-+">Na de werelt gonste <rhyme label="b" type="f" corresp="#s1:l2">ghedragen</rhyme></l>
        <l id="s1:l5" met="4" type="-+">Ic en weet nyet wat ic sal <rhyme label="c" type="m">bestaen</rhyme></l>
        <l id="s1:l6" met="3" type="-+">Ick vinde mi vol <rhyme label="d" type="f">ghebreken</rhyme></l>
        <l id="s1:l7" met="4" type="-+">Ic heb haer soe menigen dienst <rhyme label="c" type="m" corresp="#s1:l5">ghedaen</rhyme></l>
        <l id="s1:l8" met="3" type="-+">Doer haer wellustighe <rhyme label="d" type="f" corresp="#s1:l6">treken</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">Vander werelt en can ic mi niet <rhyme label="a" type="m">ghesniden</rhyme></l>
        <l id="s2:l2" met="3" type="-+">Nature en wil dat niet <rhyme label="b" type="f">ghedogen</rhyme></l>
        <l id="s2:l3" met="4" type="-+">Vruecht en solaes doet mi <rhyme label="a" type="m" corresp="#s2:l1">verbliden</rhyme></l>
        <l id="s2:l4" met="3" type="-+">Daenscouwen met minen <rhyme label="b" type="f" corresp="#s2:l2">ooghen</rhyme></l>
        <l id="s2:l5" met="4" type="-+">Venus kinderen houden mi int <rhyme label="c" type="m">bedwanck</rhyme></l>
        <l id="s2:l6" met="3" type="-+">Om dat ick ben <rhyme label="d" type="f">onghebonden</rhyme></l>
        <l id="s2:l7" met="4" type="-+">Gheen vruecht en dunct mi wesen <rhyme label="c" type="m" corresp="#s2:l5">lanck</rhyme></l>
        <l id="s2:l8" met="3" type="-+">Ionckheyt trect my altijt tot <rhyme label="d" type="f" corresp="#s2:l6">sonden</rhyme>.</l>
      </lg>
      <lg id="s3" type="stanza">
        <l id="s3:l1" met="4" type="-+">De kennisse die ic had <rhyme label="a" type="m">ontfaen</rhyme></l>
        <l id="s3:l2" met="3" type="-+">Heb ick inder aerden <rhyme label="b" type="f">ghegrauen</rhyme></l>
        <l id="s3:l3" met="4" type="-+">Ghelijc die quade knecht heeft <rhyme label="a" type="m" corresp="#s3:l1">ghedaen</rhyme></l>
        <l id="s3:l4" met="3" type="-+">Ende ben gheworden der sonden <rhyme label="b" type="f" corresp="#s3:l2">slauen</rhyme></l>
        <l id="s3:l5" met="4" type="-+">Ic diene de werelt om haer <rhyme label="c" type="m">eer</rhyme></l>
        <l id="s3:l6" met="3" type="-+">Dat wort mi nu <rhyme label="d" type="f">mispresen</rhyme></l>
        <l id="s3:l7" met="4" type="-+">O vader ic en ben niet weerdich <rhyme label="c" type="m" corresp="#s3:l5">meer</rhyme></l>
        <l id="s3:l8" met="3" type="-+">Dat ic v sone sal <rhyme label="d" type="f" corresp="#s3:l6">wesen</rhyme></l>
      </lg>
      <lg id="s4" type="stanza">
        <l id="s4:l1" met="4" type="-+">Die werelt hebdy in v <rhyme label="a" type="m">ghewelt</rhyme></l>
        <l id="s4:l2" met="3" type="-+">Haer machte hebdy <rhyme label="b" type="f">benomen</rhyme></l>
        <l id="s4:l3" met="4" type="-+">Mit haer ben ic so seer <rhyme label="a" type="m" corresp="#s4:l1">ghequelt</rhyme></l>
        <l id="s4:l4" met="3" type="-+">Ick en can van haer niet <rhyme label="b" type="f" corresp="#s4:l2">comen</rhyme></l>
        <l id="s4:l5" met="4" type="-+">Sy is in mi / ende ick in <rhyme label="c" type="m">haer</rhyme></l>
        <l id="s4:l6" met="3" type="-+">Alleen hebdyse <rhyme label="d" type="f">verwonnen</rhyme></l>
        <l id="s4:l7" met="4" type="-+">O heere den strijdt valt my te <rhyme label="c" type="m" corresp="#s4:l5">swaer</rhyme></l>
        <l id="s4:l8" met="3" type="-+">Want ick en hebs noyt recht <rhyme label="d" type="f" corresp="#s4:l6">begonnen</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Prince der princen nu staet mi <rhyme label="a" type="m">bi</rhyme></l>
        <l id="s5:l2" met="3" type="-+">Dat ic victorie mach <rhyme label="b" type="f">verweruen</rhyme></l>
        <l id="s5:l3" met="4" type="-+">Dese drie vianden bestormen <rhyme label="a" type="m" corresp="#s5:l1">mi</rhyme></l>
        <l id="s5:l4" met="3" type="-+">Mijn siele willen si <rhyme label="b" type="f" corresp="#s5:l2">bederuen</rhyme></l>
        <l id="s5:l5" met="4" type="-+">Die werlt / de duuel <rhyme label="c" type="m">ongevreest</rhyme></l>
        <l id="s5:l6" met="3" type="-+">Ende mijn eygen lichaem <rhyme label="d" type="f">mede</rhyme></l>
        <l id="s5:l7" met="4" type="-+">Sijn altijd rebel tegen den <rhyme label="c" type="m" corresp="#s5:l5">geest</rhyme></l>
        <l id="s5:l8" met="3" type="-+">Dus is mijn siele <rhyme label="d" type="f" corresp="#s5:l6">tonvreden</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">Die dit liedeken heeft <rhyme label="a" type="m">gheordineert</rhyme></l>
        <l id="s6:l2" met="3" type="-+">Sijn herte dat leyt <rhyme label="b" type="f">bedwongen</rhyme>.</l>
        <l id="s6:l3" met="4" type="-+">Sijn sinnekens sijn <rhyme label="a" type="m" corresp="#s6:l1">gecorrumpeert</rhyme></l>
        <l id="s6:l4" met="3" type="-+">Wt fantasien heeft hijt <rhyme label="b" type="f" corresp="#s6:l2">ghesongen</rhyme></l>
        <l id="s6:l5" met="4" type="-+">Die weerelt en can hi niet <rhyme label="c" type="m">wederstaen</rhyme></l>
        <l id="s6:l6" met="3" type="-+">Bidt voer hem tallen <rhyme label="d" type="f">tiden</rhyme></l>
        <l id="s6:l7" met="4" type="-+">Dat hi rechte kinnisse mach <rhyme label="c" type="m" corresp="#s6:l5">ontfaen</rhyme></l>
        <l id="s6:l8" met="3" type="-+">Al soude hi daer om <rhyme label="d" type="f" corresp="#s6:l6">liden</rhyme></l>
      </lg>
    </lg>
  </text>
</song>
