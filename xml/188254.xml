<?xml version='1.0' encoding='utf-8' standalone='yes'?>
<song>
  <meta>
    <id>188254</id>
    <date>
      <year-start>1853</year-start>
      <year-end>1853</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Doorluchte Rijn, mijn zoete droom,</l>
        <l id="s1:l2">Van waar zal ik u lof toe zingen?</l>
        <l id="s1:l3">Mijn trekkende geboortestroom,</l>
        <l id="s1:l4">Gij komt uit zwitsersche Alpen springen,</l>
        <l id="s1:l5">Als hoofd-aâr der begaafde Euroop.</l>
        <l id="s1:l6">De Donau, uw afkeerig broeder,</l>
        <l id="s1:l7">Nam oostwaart op zijn snellen loop,</l>
        <l id="s1:l8">Gij, noordwaart, toen een zelve moeder,</l>
        <l id="s1:l9">Omgord van regen, ijs en sneeuw,</l>
        <l id="s1:l10">U kweekte voor zoo menig eeuw.</l>
      </lg>
      <lg id="s2" type="stanza">
        <l id="s2:l1">Germanje lag nog wild begroeid</l>
        <l id="s2:l2">Van zijn Hyrcijnsche wilde wouden,</l>
        <l id="s2:l3">Tot dat het eindlijk wierd besnoeid</l>
        <l id="s2:l4">En door de tucht in toom gehouden.</l>
        <l id="s2:l5">Ten leste dorst gij, strijdbre Rijn,</l>
        <l id="s2:l6">Den Tiber op zijn feest bestoken;</l>
        <l id="s2:l7">Die voor u neeg, toen Konstantijn,</l>
        <l id="s2:l8">Van uwen oever opgebroken,</l>
        <l id="s2:l9">Ging strijken met den ouden roof</l>
        <l id="s2:l10">Van Rome en 't Heidensch bijgeloof.</l>
      </lg>
      <lg id="s3" type="stanza">
        <l id="s3:l1">Gij naamt het juk van Christus aan;</l>
        <l id="s3:l2">Men hoorde uw vrolijke oevers schateren;</l>
        <l id="s3:l3">En scheent de heilige Jordaan</l>
        <l id="s3:l4">Te tarten met gedoopte wateren.</l>
        <l id="s3:l5">Het Christensch Kruis viel uwen rug</l>
        <l id="s3:l6">Zoo zwaar niet, als weleer te dragen</l>
        <l id="s3:l7">Den last van Cezars legerbrug,</l>
        <l id="s3:l8">En Drusus, die u dede klagen</l>
        <l id="s3:l9">Om vijftig sloten, zwaar van steen,</l>
        <l id="s3:l10">Gebouwd langs uwe kanten heen.</l>
      </lg>
      <lg id="s4" type="stanza">
        <l id="s4:l1">Maar uw geloovig Christendom</l>
        <l id="s4:l2">Beproefd werd, als het goud in d' oven,</l>
        <l id="s4:l3">Toen Attilaas verwoede drom</l>
        <l id="s4:l4">'t Geruisch uws waters kwam verdooven,</l>
        <l id="s4:l5">En verwde met onnoozel bloed</l>
        <l id="s4:l6">En damde uw kil met kuische dooden,</l>
        <l id="s4:l7">En trapte met een dronken voet</l>
        <l id="s4:l8">Op woeste steden, leêg gevloden,</l>
        <l id="s4:l9">Of brandde uw haar af met zijn toorts,</l>
        <l id="s4:l10">Beklad en druipend van veel moords.</l>
      </lg>
      <lg id="s5" type="stanza">
        <l id="s5:l1">Gij schreide met een heesche keel</l>
        <l id="s5:l2">Den Hemel aan, om troost verlegen;</l>
        <l id="s5:l3">Die zond u Karel, 't Rijksjuweel:</l>
        <l id="s5:l4">Dees kon de onveilige oevers vegen</l>
        <l id="s5:l5">Van onduitsch en baldadig schuim,</l>
        <l id="s5:l6">Gelijk uw Konstantijn voorhenen.</l>
        <l id="s5:l7">Toen kreegt gij uwe randen ruim,</l>
        <l id="s5:l8">En zamelde uw verstrooide steenen,</l>
        <l id="s5:l9">En zaagt dien held vol Godesvrucht</l>
        <l id="s5:l10">Zijn lusthof planten in uw lucht.</l>
      </lg>
      <lg id="s6" type="stanza">
        <l id="s6:l1">O onvermoeide molenaar,</l>
        <l id="s6:l2">O stedenbouwer, schependrager,</l>
        <l id="s6:l3">O rijksgrens, schermheer in gevaar,</l>
        <l id="s6:l4">Wijnschenker, veerman, oeverknager,</l>
        <l id="s6:l5">Papieremaker, schaf papier</l>
        <l id="s6:l6">Daar ik uw glorie op mag schrijven;</l>
        <l id="s6:l7">Uw water dat ontvonkt mijn vier,</l>
        <l id="s6:l8">Mijn zinnen in uw wedde drijven,</l>
        <l id="s6:l9">En spelen als een dartle zwaan,</l>
        <l id="s6:l10">Verlekkerd op uw wijngertblaân.</l>
      </lg>
      <lg id="s7" type="stanza">
        <l id="s7:l1">Gij schijnt een aardsche regenboog,</l>
        <l id="s7:l2">Gekleed met levendige kleuren,</l>
        <l id="s7:l3">En tart den hemelschen omhoog,</l>
        <l id="s7:l4">Die hierom nijdig schijnt te treuren.</l>
        <l id="s7:l5">De blaauwe en purpre en witte druif</l>
        <l id="s7:l6">Versiert uw stedekroon en lokken</l>
        <l id="s7:l7">En muskadelle-wijngertkuif;</l>
        <l id="s7:l8">De vlieten staan met wijngertstokken</l>
        <l id="s7:l9">Rondom u, druipende van 't nat,</l>
        <l id="s7:l10">En offren elk hun watervat.</l>
      </lg>
      <lg id="s8" type="stanza">
        <l id="s8:l1">Daar is de Main, een pijnbergs zoon,</l>
        <l id="s8:l2">De Moezel met haar appelvlechten,</l>
        <l id="s8:l3">De Maas die met een mijterkroon</l>
        <l id="s8:l4">Om de eer met onzen Rijn wil vechten,</l>
        <l id="s8:l5">De Roer, die 't haar met riet vertuit,</l>
        <l id="s8:l6">De Nekker, met een riem van trossen,</l>
        <l id="s8:l7">De Lip, gedost met mos en kruid</l>
        <l id="s8:l8">Van overhangende eikenbosschen,</l>
        <l id="s8:l9">En duizend andren, min van roem,</l>
        <l id="s8:l10">Bekranst met loof en korenbloem.</l>
      </lg>
      <lg id="s9" type="stanza">
        <l id="s9:l1">Gij strekt de voeten aan 't gebergt',</l>
        <l id="s9:l2">Daar zich de Zwitsers in beschermen,</l>
        <l id="s9:l3">Wanneer men hen om oorlog vergt;</l>
        <l id="s9:l4">Gij grijpt de Noordzee met uw armen,</l>
        <l id="s9:l5">Waarin het heldeneiland leît,</l>
        <l id="s9:l6">Daar Bato zich ter neder zette,</l>
        <l id="s9:l7">En dat, zoo schuw van dienstbaarheid,</l>
        <l id="s9:l8">Uitheemsche bekkeneelen plette</l>
        <l id="s9:l9">En deê gevoelen, dat de Rijn</l>
        <l id="s9:l10">Geschapen was om vrij te zijn.</l>
      </lg>
      <lg id="s10" type="stanza">
        <l id="s10:l1">Gij slingert, als de Grieksche slang,</l>
        <l id="s10:l2">Uw blaauwe krullen om de struiken</l>
        <l id="s10:l3">En groene bergen, breed en lang,</l>
        <l id="s10:l4">En zwellegt-in zoo vele kruiken</l>
        <l id="s10:l5">Van stroomen, dat uw lichaam zwelt</l>
        <l id="s10:l6">Van waterzucht, en parst de planten,</l>
        <l id="s10:l7">En schuurt zoo menig vruchtbaar veld,</l>
        <l id="s10:l8">En knabbelt aan de ruige kanten,</l>
        <l id="s10:l9">Nu tusschen berg en kromme bult,</l>
        <l id="s10:l10">Nu door een dal, met wijn gevuld.</l>
      </lg>
      <lg id="s11" type="stanza">
        <l id="s11:l1">Al is uw eene keel verzand,</l>
        <l id="s11:l2">Die 't Huis te Britten plag te schaven,</l>
        <l id="s11:l3">Dat nu verdronken leît op strand;</l>
        <l id="s11:l4">De Lek en Ysel doorgegraven</l>
        <l id="s11:l5">Vergelden dubbel deze schaâ,</l>
        <l id="s11:l6">En leiden u, met hooge dijken,</l>
        <l id="s11:l7">In zee; opdat uw ongenaâ</l>
        <l id="s11:l8">De vlakke beemden niet koom' strijken</l>
        <l id="s11:l9">Met macht van regen, en geweld</l>
        <l id="s11:l10">Van sneeuw, dat in de zonne smelt.</l>
      </lg>
      <lg id="s12" type="stanza">
        <l id="s12:l1">De heldre en starrelichte vliet,</l>
        <l id="s12:l2">Die door den hemel vloeit bij duister,</l>
        <l id="s12:l3">Is de Italjaansche Padus niet,</l>
        <l id="s12:l4">Noch ook de Nijl, Egyptens luister;</l>
        <l id="s12:l5">Neen zeker, 't is de rijke Rijn,</l>
        <l id="s12:l6">Wiens visschen, met een wuft gewemel,</l>
        <l id="s12:l7">In 't onbevlekte kristallijn</l>
        <l id="s12:l8">Van eenen onbetrokken hemel,</l>
        <l id="s12:l9">Met zilvren schubben zilverklaar,</l>
        <l id="s12:l10">Als starren dolen, hier, en daar.</l>
      </lg>
    </lg>
  </text>
</song>
