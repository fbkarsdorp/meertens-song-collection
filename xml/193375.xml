<?xml version='1.0' encoding='utf-8' standalone='yes'?>
<song>
  <meta>
    <id>193375</id>
    <date>
      <year-start>1700</year-start>
      <year-end>1700</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Franciscus Ridderus</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ik wil geen moord-trompette steken,</l>
        <l id="s1:l2">Ik wil van bloed nog oorlog spreken,</l>
        <l id="s1:l3">Nog ook van dulle Broederen haet:</l>
        <l id="s1:l4">Ik wil de Vrede-vorst ontmoeten</l>
        <l id="s1:l5">En met eerbiedigheyd begroeten,</l>
        <l id="s1:l6">Schoon in sijn knechtelijk gewaet.</l>
      </lg>
      <lg id="s2" type="stanza">
        <l id="s2:l1">O welkom welkom Ziel behoeder,</l>
        <l id="s2:l2">Emanuel, gewenschte Broeder,</l>
        <l id="s2:l3">Nu soo veel Eeuwen toegeseid!</l>
        <l id="s2:l4">O Davids Soon, en Davids Heere,</l>
        <l id="s2:l5">Beglanst met heerlijkheid en eere,</l>
        <l id="s2:l6">Selfs in u meeste ned'righeid.</l>
      </lg>
      <lg id="s3" type="stanza">
        <l id="s3:l1">O Heer van alle, Vorst van boven!</l>
        <l id="s3:l2">Hoe legje dus by 't Vee verschoven?</l>
        <l id="s3:l3">O Eigenaer der gantscher Aert!</l>
        <l id="s3:l4">Is 'er nu nauw een Hoy-bus voor uw',</l>
        <l id="s3:l5">Daer 't alles is, en van, en door uw?</l>
        <l id="s3:l6">Voorwaer het volk is uw's niet waert.</l>
      </lg>
      <lg id="s4" type="stanza">
        <l id="s4:l1">Uw' daed, o Bethlehem! is vloeken,</l>
        <l id="s4:l2">Wie soud' hier Isr'els Koning soeken,</l>
        <l id="s4:l3">By domme Beesten in een stal?</l>
        <l id="s4:l4">Soo sonder eenige vertoning?</l>
        <l id="s4:l5">In een veragte Beeste-woning?</l>
        <l id="s4:l6">Maer Heer gy zijt 't u selver al.</l>
      </lg>
      <lg id="s5" type="stanza">
        <l id="s5:l1">O barre Winter, schort u vlagen,</l>
        <l id="s5:l2">En staekt uw' vorst en hagel-dagen,</l>
        <l id="s5:l3">Hy die daer soo veragt'lijk leyd</l>
        <l id="s5:l4">In vuile vodden in-gewonden,</l>
        <l id="s5:l5">Is Heer en Voogt van tijd en stonden,</l>
        <l id="s5:l6">Sijn Scepter is van eeuwigheid.</l>
      </lg>
      <lg id="s6" type="stanza">
        <l id="s6:l1">O Sion! pluk, en stroy nu palmen,</l>
        <l id="s6:l2">En volgt de vreugt-geboorte galmen,</l>
        <l id="s6:l3">Van 't hoog-verheven Hemels Hof,</l>
        <l id="s6:l4">O Zion! wilt u kleed'ren strecken</l>
        <l id="s6:l5">Om daer zijn naekte le'en te decken</l>
        <l id="s6:l6">Met hoog verheffing van sijn lof.</l>
      </lg>
      <lg id="s7" type="stanza">
        <l id="s7:l1">Maer wie sal ons het Hutje toogen?</l>
        <l id="s7:l2">Stelt uw' het Sterr'-ligt voor uw' oogen,</l>
        <l id="s7:l3">Het Sterr'-ligt van Gods heilig Woord,</l>
        <l id="s7:l4">Volgt maer die glinsterende stralen</l>
        <l id="s7:l5">Soo konje nimmermeer verdwalen</l>
        <l id="s7:l6">Gaet op dat helder ligt vry voort.</l>
      </lg>
      <lg id="s8" type="stanza">
        <l id="s8:l1">En wordje niet gewaer het Huisje?</l>
        <l id="s8:l2">Het is getekent met een kruisje,</l>
        <l id="s8:l3">Ontspoed en armoe woont'er in,</l>
        <l id="s8:l4">De Weesen zijnder erfgenamen,</l>
        <l id="s8:l5">En die nood en kommer pramen,</l>
        <l id="s8:l6">Vol smerten is het gantsch gesin.</l>
      </lg>
      <lg id="s9" type="stanza">
        <l id="s9:l1">Gaet heen, en opent daer uw' koff'ren,</l>
        <l id="s9:l2">Wilt daer uw' God en Koning off'ren,</l>
        <l id="s9:l3">Die uit des Hemels hoog gewelf</l>
        <l id="s9:l4">Uw' arme zielen komt verrijken,</l>
        <l id="s9:l5">En laetet aen de Weesen blijken,</l>
        <l id="s9:l6">Wat ofje wensch aen Jesus selfs.</l>
      </lg>
      <lg id="s10" type="stanza">
        <l id="s10:l1">Uw' heil is uit hen voort-geresen,</l>
        <l id="s10:l2">Eylaes! wy waren arme Weesen,</l>
        <l id="s10:l3">Wy lagen in den Helschen Poel:</l>
        <l id="s10:l4">Hy soend' ons weder met den Vader,</l>
        <l id="s10:l5">In hem soo durven wy nu nader</l>
        <l id="s10:l6">Toe-treden tot Gods Vrede-stoel.</l>
      </lg>
      <lg id="s11" type="stanza">
        <l id="s11:l1">Hy sag ons bloed-schuld met erbarmen,</l>
        <l id="s11:l2">Ey wilt dit Kindeken om-armen,</l>
        <l id="s11:l3">En kust, en drukt het aen uw hert:</l>
        <l id="s11:l4">Laet Hel, en Wereld dan vry woeden,</l>
        <l id="s11:l5">Laet bruisen hooge water-vloeden,</l>
        <l id="s11:l6">Hy is ons troost in angst en smert.</l>
      </lg>
    </lg>
  </text>
</song>
