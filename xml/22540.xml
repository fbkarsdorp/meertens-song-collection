<?xml version='1.0' encoding='utf-8' standalone='yes'?>
<song>
  <meta>
    <id>22540</id>
    <date>
      <year-start>1525</year-start>
      <year-end>1525</year-end>
    </date>
    <location>
      <orginal-name>zuid-holland (dordrecht?)</orginal-name>
      <standard-name>Dordrecht, The Netherlands</standard-name>
      <coordinates>
        <lon>51.7958812</lon>
        <lat>4.6779351</lat>
      </coordinates>
    </location>
    <tags>
      <tag standard-name="meilied" translation="May song">meilied</tag>
      <tag standard-name="devoot lied" translation="devotional song">devoot lied</tag>
      <tag standard-name="acrostichon" translation="acrostic song">acrostichon</tag>
    </tags>
    <melody/>
    <categories>
      <category translation="seasons and annual events">jaarkring</category>
      <category translation="religion">godsdienst</category>
      <category translation="formal genres">formele genres</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">Die wijnter die wil laten <rhyme label="a" type="m">of</rhyme>,</l>
        <l id="s1:l2" met="3" type="-+">Die meye coemt hier <rhyme label="b" type="f">strijken</rhyme>:</l>
        <l id="s1:l3" met="4" type="-+">Wat vruechden mach sijn int <rhyme label="a" type="m" corresp="#s1:l1">Hemelshof</rhyme>,</l>
        <l id="s1:l4" met="3" type="-+">Daert mey is <rhyme label="b" type="f" corresp="#s1:l2">eweliken</rhyme>!</l>
        <l id="s1:l5" met="4" type="-+">Want dese mey en mach hier niet langhe <rhyme label="c" type="f">dueren</rhyme>,</l>
        <l id="s1:l6" met="4" type="-+">Die wijnter coemt weer mitter <rhyme label="d" type="m">tijt</rhyme></l>
        <l id="s1:l7" met="3" type="-+">In alte corter <rhyme label="c" type="f" corresp="#s1:l5">uren</rhyme>.</l>
      </lg>
      <lg id="s2" type="stanza">
        <l id="s2:l1" met="4" type="-+">Van dander mey ghescreven <rhyme label="a" type="m">staet</rhyme></l>
        <l id="s2:l2" met="3" type="-+">In canticel seer <rhyme label="b" type="f">schone</rhyme>:</l>
        <l id="s2:l3" met="4" type="-+">'Die wijnter mach daer doen gheen <rhyme label="a" type="m" corresp="#s2:l1">quaet</rhyme>,</l>
        <l id="s2:l4" met="3" type="-+">Het blijft daer altijt <rhyme label="b" type="f" corresp="#s2:l2">groene</rhyme>.</l>
        <l id="s2:l5" met="4" type="-+">Rijp, snee, ende hagel sijn daer al <rhyme label="c" type="f">verdreven</rhyme>,</l>
        <l id="s2:l6" met="4" type="-+">Daer mach naken gheen <rhyme label="d" type="m">verdriet</rhyme>,</l>
        <l id="s2:l7" met="3" type="-+">Sorghen, suchten noch <rhyme label="c" type="f" corresp="#s2:l5">beven'</rhyme>.</l>
      </lg>
      <lg id="s3" type="stanza">
        <l id="s3:l1" met="4" type="-+">In dat Hemelsche <rhyme label="a" type="m">Vaderlant</rhyme></l>
        <l id="s3:l2" met="3" type="-+">Hoe scoon soe macht daer <rhyme label="b" type="f">weesen</rhyme>!</l>
        <l id="s3:l3" met="4" type="-+">Ten is gheweest nie hert <rhyme label="a" type="m" corresp="#s3:l1">bekent</rhyme>,</l>
        <l id="s3:l4" met="3" type="-+">Men macht scriven noch <rhyme label="b" type="f" corresp="#s3:l2">lesen</rhyme>.</l>
        <l id="s3:l5" met="4" type="-+">Hoe lustelick die bloemen altijt <rhyme label="c" type="f">bloyen</rhyme></l>
        <l id="s3:l6" met="4" type="-+">Van also menigerhande <rhyme label="d" type="m">manier</rhyme>,</l>
        <l id="s3:l7" met="3" type="-+">Die cruden altijt <rhyme label="c" type="f" corresp="#s3:l5">groyen</rhyme>.</l>
      </lg>
      <lg id="s4" type="stanza">
        <l id="s4:l1" met="4" type="-+">Fijn, fres ende <rhyme label="a" type="m">ghenoechtelijc</rhyme>,</l>
        <l id="s4:l2" met="3" type="-+">Soe wasschen daer die <rhyme label="b" type="f">vruchten</rhyme>.</l>
        <l id="s4:l3" met="4" type="-+">Sij sijn van smake <rhyme label="a" type="m" corresp="#s4:l1">lustelijc</rhyme>,</l>
        <l id="s4:l4" met="3" type="-+">Van roeken ende van <rhyme label="b" type="f" corresp="#s4:l2">luchten</rhyme>;</l>
        <l id="s4:l5" met="4" type="-+">Tot allen tijden mach mense rijp <rhyme label="c" type="f">vinden</rhyme>.</l>
        <l id="s4:l6" met="4" type="-+">Sij sijn soe veel, soe <rhyme label="d" type="m">menichfout</rhyme>,</l>
        <l id="s4:l7" met="3" type="-+">Men machse niet <rhyme label="c" type="f" corresp="#s4:l5">verslinden</rhyme>.</l>
      </lg>
      <lg id="s5" type="stanza">
        <l id="s5:l1" met="4" type="-+">Ghelu, wijt, root, siet mense <rhyme label="a" type="m">opgaen</rhyme>,</l>
        <l id="s5:l2" met="3" type="-+">Die bloemkens <rhyme label="b" type="f">suverlijke</rhyme>,</l>
        <l id="s5:l3" met="4" type="-+">Daerin die maechden spelen <rhyme label="a" type="m" corresp="#s5:l1">gaen</rhyme>,</l>
        <l id="s5:l4" met="3" type="-+">Sij ruken <rhyme label="b" type="f" corresp="#s5:l2">lustelijcken</rhyme>.</l>
        <l id="s5:l5" met="4" type="-+">Sij plucken ende maken scone <rhyme label="c" type="f">cransen</rhyme>,</l>
        <l id="s5:l6" met="4" type="-+">Die op haer hoefden lustich <rhyme label="d" type="m">staen</rhyme>,</l>
        <l id="s5:l7" met="3" type="-+">Als sij mit Jhesus <rhyme label="c" type="f" corresp="#s5:l5">dansen</rhyme>.</l>
      </lg>
      <lg id="s6" type="stanza">
        <l id="s6:l1" met="4" type="-+">Een yhelijc is daer <rhyme label="a" type="m">verblijt</rhyme>,</l>
        <l id="s6:l2" met="3" type="-+">Ende sijn vervolt met <rhyme label="b" type="f">vroechde</rhyme>.</l>
        <l id="s6:l3" met="4" type="-+">Nadat se hier in deser <rhyme label="a" type="m" corresp="#s6:l1">tijt</rhyme>,</l>
        <l id="s6:l4" met="3" type="-+">Veraert waren mit <rhyme label="b" type="f" corresp="#s6:l2">doechden</rhyme>.</l>
        <l id="s6:l5" met="4" type="-+">Daernae soe hebben sy loen <rhyme label="c" type="f">ontfanghen</rhyme>,</l>
        <l id="s6:l6" met="4" type="-+">Haer vroechde sal duren <rhyme label="d" type="m">ewelijc</rhyme>,</l>
        <l id="s6:l7" met="3" type="-+">Ende nymmermer <rhyme label="c" type="f" corresp="#s6:l5">verganghen</rhyme>.</l>
      </lg>
      <lg id="s7" type="stanza">
        <l id="s7:l1" met="4" type="-+">Niet andaers sijn die straten <rhyme label="a" type="m">daer</rhyme></l>
        <l id="s7:l2" met="3" type="-+">Dan claer doerscinich <rhyme label="b" type="f">goude</rhyme>.</l>
        <l id="s7:l3" met="4" type="-+">Soe sijn die muren oeck <rhyme label="a" type="m" corresp="#s7:l1">allegaer</rhyme>,</l>
        <l id="s7:l4" met="3" type="-+">Die nymmermeer en <rhyme label="b" type="f" corresp="#s7:l2">ouden</rhyme>.</l>
        <l id="s7:l5" met="4" type="-+">Die woninghe sijn schoen ende <rhyme label="c" type="f">menigherhande</rhyme>,</l>
        <l id="s7:l6" met="4" type="-+">Die sij bewonen <rhyme label="d" type="m">rustelijcke</rhyme></l>
        <l id="s7:l7" met="3" type="-+">Ghetymmert van Goeds <rhyme label="c" type="f" corresp="#s7:l5">handen</rhyme>.</l>
      </lg>
      <lg id="s8" type="stanza">
        <l id="s8:l1" met="4" type="-+">Van levende stenen seer <rhyme label="a" type="m">claer</rhyme>,</l>
        <l id="s8:l2" met="3" type="-+">Dyamenten ende <rhyme label="b" type="f">soffieren</rhyme>,</l>
        <l id="s8:l3" met="4" type="-+">Soe sijn die toernen <rhyme label="a" type="m" corresp="#s8:l1">allegaer</rhyme>,</l>
        <l id="s8:l4" met="3" type="-+">Men machse niet <rhyme label="b" type="f" corresp="#s8:l2">vaerderen</rhyme>.</l>
        <l id="s8:l5" met="4" type="-+">Soe scoen, soe costel ende <rhyme label="c" type="f">suverlicke</rhyme>,</l>
        <l id="s8:l6" met="4" type="-+">Gheen tonghe en machs <rhyme label="d" type="m">uutspreken</rhyme>,</l>
        <l id="s8:l7" met="3" type="-+">Men machs oeck niet <rhyme label="c" type="f" corresp="#s8:l5">ghelijcken</rhyme>.</l>
      </lg>
      <lg id="s9" type="stanza">
        <l id="s9:l1" met="4" type="-+">Sonne, noch maen, noch sterren <rhyme label="a" type="m">meede</rhyme></l>
        <l id="s9:l2" met="3" type="-+">En luchten daer tot gheenre <rhyme label="b" type="f">tijt</rhyme>,</l>
        <l id="s9:l3" met="4" type="-+">Maer daer verlicht die Hemelse <rhyme label="a" type="m" corresp="#s9:l1">steede</rhyme></l>
        <l id="s9:l4" met="3" type="-+">Dat Godlijke Lam <rhyme label="b" type="f" corresp="#s9:l2">ghebenedijt</rhyme>.</l>
        <l id="s9:l5" met="4" type="-+">Die claerheit is soe <rhyme label="c" type="f">onbegrijpelijck</rhyme>,</l>
        <l id="s9:l6" met="4" type="-+">Dat elc een anders hert <rhyme label="d" type="m">doersiet</rhyme></l>
        <l id="s9:l7" met="3" type="-+">Ende kentet seer <rhyme label="c" type="f" corresp="#s9:l5">claerlijck</rhyme>,</l>
      </lg>
      <lg id="s10" type="stanza">
        <l id="s10:l1" met="4" type="-+">Tis daer voerwaer wel goet te <rhyme label="a" type="m">sijn</rhyme>:</l>
        <l id="s10:l2" met="3" type="-+">Men eet daer <rhyme label="b" type="f">leckerlijcke</rhyme>,</l>
        <l id="s10:l3" met="4" type="-+">Uut goeds aenschijn vloeit hem die <rhyme label="a" type="m" corresp="#s10:l1">wijn</rhyme>,</l>
        <l id="s10:l4" met="3" type="-+">Sij drincken <rhyme label="b" type="f" corresp="#s10:l2">lustelijck</rhyme>.</l>
        <l id="s10:l5" met="4" type="-+">Sy maeckt Hem lust ende doer Hem thert <rhyme label="c" type="f">ontsonken</rhyme>,</l>
        <l id="s10:l6" met="4" type="-+">Die daer die alreliefste <rhyme label="d" type="m">sijn</rhyme>,</l>
        <l id="s10:l7" met="3" type="-+">Die woerden daer van <rhyme label="c" type="f" corresp="#s10:l5">droncken</rhyme>.</l>
      </lg>
      <lg id="s11" type="stanza">
        <l id="s11:l1" met="4" type="-+">Elck verstaet des anders <rhyme label="a" type="m">gront</rhyme>,</l>
        <l id="s11:l2" met="3" type="-+">Dat doet haer vruechde <rhyme label="b" type="f">vertuereer</rhyme>,</l>
        <l id="s11:l3" met="4" type="-+">Want lief sprect lief toe, sonder <rhyme label="a" type="m" corresp="#s11:l1">mont</rhyme>,</l>
        <l id="s11:l4" met="3" type="-+">Na al dat sij <rhyme label="b" type="f" corresp="#s11:l2">begheren</rhyme>.</l>
        <l id="s11:l5" met="4" type="-+">Hoe soude dat moghen sterflijc herte <rhyme label="c" type="f">versinnen</rhyme>,</l>
        <l id="s11:l6" met="4" type="-+">Wat vruechden sij <rhyme label="d" type="m">ghebruken</rhyme></l>
        <l id="s11:l7" met="3" type="-+">Daer in Godliker <rhyme label="c" type="f" corresp="#s11:l5">mijnnen</rhyme>?</l>
      </lg>
      <lg id="s12" type="stanza">
        <l id="s12:l1" met="4" type="-+">Lit u nu, waerde susteren <rhyme label="a" type="m">mijn</rhyme>,</l>
        <l id="s12:l2" met="3" type="-+">Een corte tijt te <rhyme label="b" type="f">strijden</rhyme>.</l>
        <l id="s12:l3" met="4" type="-+">Lyden heeft hier een cort <rhyme label="a" type="m" corresp="#s12:l1">termijn</rhyme>,</l>
        <l id="s12:l4" met="3" type="-+">Om ewich te <rhyme label="b" type="f" corresp="#s12:l2">verblijden</rhyme>.</l>
        <l id="s12:l5" met="4" type="-+">Want daer en seldi niet meer lijden <rhyme label="c" type="f">moeghen</rhyme>,</l>
        <l id="s12:l6" met="4" type="-+">Want God, Die heeft daer <rhyme label="d" type="m">ofghedaen</rhyme></l>
        <l id="s12:l7" met="3" type="-+">Die tranen van haeren <rhyme label="c" type="f" corresp="#s12:l5">oghen</rhyme>.</l>
      </lg>
      <lg id="s13" type="stanza">
        <l id="s13:l1" met="4" type="-+">Die Duufkens naem dus heeft <rhyme label="a" type="m">bediet</rhyme>,</l>
        <l id="s13:l2" met="3" type="-+">Och, God Die wil hem <rhyme label="b" type="f">gheven</rhyme>,</l>
        <l id="s13:l3" met="4" type="-+">Dat hij come na dit <rhyme label="a" type="m" corresp="#s13:l1">verdriet</rhyme></l>
        <l id="s13:l4" met="3" type="-+">Al in dat soete <rhyme label="b" type="f" corresp="#s13:l2">leven</rhyme>.</l>
        <l id="s13:l5" met="4" type="-+">Mit Duufgen in dat Vaderlant <rhyme label="c" type="f">daerboven</rhyme>,</l>
        <l id="s13:l6" met="4" type="-+">Ende mit al dat hemels <rhyme label="d" type="m">ghesin</rhyme></l>
        <l id="s13:l7" met="3" type="-+">God ewelijc te <rhyme label="c" type="f" corresp="#s13:l5">loven</rhyme>!</l>
      </lg>
    </lg>
  </text>
</song>
