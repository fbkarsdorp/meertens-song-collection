<?xml version='1.0' encoding='utf-8' standalone='yes'?>
<song>
  <meta>
    <id>122595</id>
    <date>
      <year-start>1848</year-start>
      <year-end>1848</year-end>
    </date>
    <location>
      <orginal-name>gent</orginal-name>
      <standard-name>Gent, Belgium</standard-name>
      <coordinates>
        <lon>51.0538286</lon>
        <lat>3.7250121</lat>
      </coordinates>
    </location>
    <tags>
      <tag standard-name="historielied" translation="historical song">historielied</tag>
    </tags>
    <melody>Solaas wil ik hanteren</melody>
    <categories>
      <category translation="politics and history">politiek en geschiedenis</category>
    </categories>
  <author>J.F. Willems</author></meta>
  <text>
    <lg type="song">
      <lg id="s1" type="stanza">
        <l id="s1:l1">Met luste willen wi singhen,</l>
        <l id="s1:l2">Schoon lief, al bi der hant,</l>
        <l id="s1:l3">Van drie lantsheren dinghen,</l>
        <l id="s1:l4">Geboren al uut Nederlant:</l>
        <l id="s1:l5">Cleef, Hoorne ende Batenborch,</l>
        <l id="s1:l6">(Haer namen sijn wel becant:</l>
        <l id="s1:l7">Met sangh willen wise prisen!)</l>
        <l id="s1:l8">Gaen wandelen al door dat lant.</l>
      </lg>
      <lg id="s2" type="stanza">
        <l id="s2:l1">Die heren sijn uut ghetoghen</l>
        <l id="s2:l2">Al in dat gulden jaer,</l>
        <l id="s2:l3">Si en wouden niet weder keren,</l>
        <l id="s2:l4">Si en waren ridder geslaen;</l>
        <l id="s2:l5">Te Veneghien dat si quamen,</l>
        <l id="s2:l6">Si maecten daer een verdrach:</l>
        <l id="s2:l7">Si en wouden niet weder keren,</l>
        <l id="s2:l8">Si en besochten dat heilighe graf.</l>
      </lg>
      <lg id="s3" type="stanza">
        <l id="s3:l1">Si namen daer malcander</l>
        <l id="s3:l2">Al bi der witter hant:</l>
        <l id="s3:l3">‘Wi riden nu te samen</l>
        <l id="s3:l4">Al door dat gulden lant.’</l>
        <l id="s3:l5">Si saghen int suitwesten</l>
        <l id="s3:l6">Al dat vergulden jaer,</l>
        <l id="s3:l7">Mer si waren vreemde gasten:</l>
        <l id="s3:l8">Te Jerusalem was haer begaer.</l>
      </lg>
      <lg id="s4" type="stanza">
        <l id="s4:l1">Die een here sprack den stierman toe:</l>
        <l id="s4:l2">‘Hout uwen anker al vast,</l>
        <l id="s4:l3">Bewaert u schip met staden,</l>
        <l id="s4:l4">Siet wel tot uwen mast!</l>
        <l id="s4:l5">Ghi hebt drie heren gheladen.</l>
        <l id="s4:l6">Het en is om gheen ghelt te doen,</l>
        <l id="s4:l7">Bewaert u schip van schaden,</l>
        <l id="s4:l8">Dat ons gheen ghebrec en coem.’</l>
      </lg>
      <lg id="s5" type="stanza">
        <l id="s5:l1">- ‘Schip, roer ende provanden,</l>
        <l id="s5:l2">Alle dinc is wel ghestelt.’</l>
        <l id="s5:l3">- ‘Nu stieret van den landen</l>
        <l id="s5:l4">Al in des Gods ghewelt,</l>
        <l id="s5:l5">Voor wint ende ooc voor waghe!</l>
        <l id="s5:l6">Dat meir is onghehier,</l>
        <l id="s5:l7">Wi willen vrolijc waghen,</l>
        <l id="s5:l8">Het ghelt ons eventier.’</l>
      </lg>
      <lg id="s6" type="stanza">
        <l id="s6:l1">Si seilden voor den wint</l>
        <l id="s6:l2">Ende ooc al voor die waghen,</l>
        <l id="s6:l3">Te Jerusalem aen dat lant.</l>
        <l id="s6:l4">Salomons tempel dat si saghen;</l>
        <l id="s6:l5">Si traden te Jerusalem</l>
        <l id="s6:l6">Al op dat Heilig Lant.</l>
        <l id="s6:l7">Si traden op dat Heilich Graf</l>
        <l id="s6:l8">Daer Maria so innich op lach.</l>
      </lg>
      <lg id="s7" type="stanza">
        <l id="s7:l1">‘Ghi heren! sidi daer om comen</l>
        <l id="s7:l2">Dat ghi ridders wilt gheslaghen sijn?</l>
        <l id="s7:l3">Hout uwe scharen baren;</l>
        <l id="s7:l4">Ende laet den coopman varen;</l>
        <l id="s7:l5">Ende voert dat sweert met recht;</l>
        <l id="s7:l6">Ende beschermt weduwen ende wesen!</l>
        <l id="s7:l7">So voert ghi een goet recht.</l>
        <l id="s7:l8">Nu hebt ghi edelheit ghecreghen.’</l>
      </lg>
    </lg>
  </text>
</song>
