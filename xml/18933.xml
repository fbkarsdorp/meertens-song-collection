<?xml version='1.0' encoding='utf-8' standalone='yes'?>
<song>
  <meta>
    <id>18933</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Wat zang wat klang van de engelse scharen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Wat zang, wat klang van d'engelsche schaeren</l>
        <l id="s1:l2">komen de herderkens heden verklaeren,</l>
        <l id="s1:l3">van dezen nacht</l>
        <l id="s1:l4">zoo lang verwacht,</l>
        <l id="s1:l5">dat van een maget nu is voortgebragt</l>
        <l id="s1:l6">een teeder kind uyt duyzend verkooren;</l>
        <l id="s1:l7">dat van Maria nu is gebooren</l>
        <l id="s1:l8">in eenen stal,</l>
        <l id="s1:l9">den God van al,</l>
        <l id="s1:l10">die ons komt zoeken in arme doeken,</l>
        <l id="s1:l11">tot boeten Adams ellendigen val.</l>
      </lg>
      <lg id="s2" type="stanza">
        <l id="s2:l1">Pierken en Klaeyken, Hansken en Thoontjen,</l>
        <l id="s2:l2">Maeyken en Anneke, Lynk en haer zoontjen,</l>
        <l id="s2:l3">en Anthonet,</l>
        <l id="s2:l4">met Lizabeth</l>
        <l id="s2:l5">kwamen naer 't stalleken kuysch ende net.</l>
        <l id="s2:l6">Theunen sprak eerst met zyn botte kaeken:</l>
        <l id="s2:l7">‘zoo m'ons bedriegt wat zullen wy maeken?’</l>
        <l id="s2:l8">Lynken zey gouw:</l>
        <l id="s2:l9">‘o gy rabouw,</l>
        <l id="s2:l10">al zyn de vroukens wat licht van gelove,</l>
        <l id="s2:l11">wilt gy niet komen, blyft op uw getouw.’</l>
      </lg>
      <lg id="s3" type="stanza">
        <l id="s3:l1">G'heel het gezelschap vol vreugd en vrede,</l>
        <l id="s3:l2">d'een had een trommel of moeselken mede,</l>
        <l id="s3:l3">d'een had een luyth,</l>
        <l id="s3:l4">d'ander een fluyt,</l>
        <l id="s3:l5">kwamen ten lesten op 't stalleken uyt,</l>
        <l id="s3:l6">en hebben daer, naer 's engels verkonden,</l>
        <l id="s3:l7">Jesus, Maria en Joseph gevonden;</l>
        <l id="s3:l8">een kind op hooy</l>
        <l id="s3:l9">en weynig strooy,</l>
        <l id="s3:l10">den aldermeesten, beademt door beesten,</l>
        <l id="s3:l11">lag in een kribb' in die schaepwachterkooy.</l>
      </lg>
      <lg id="s4" type="stanza">
        <l id="s4:l1">Door 't liefde vier hun hertje dat brande,</l>
        <l id="s4:l2">want elk kwaem offeren zyn offerhande;</l>
        <l id="s4:l3">met boter, zaen,</l>
        <l id="s4:l4">kaes, melk en graen,</l>
        <l id="s4:l5">honing en eyers, was elk op de baen;</l>
        <l id="s4:l6">Pierken liep voor met Hansken, zyn broerken,</l>
        <l id="s4:l7">en hy riep: ‘kom ras, vaerken en moerken;’</l>
        <l id="s4:l8">zy sprongen wat;</l>
        <l id="s4:l9">wat vreugd is dat!</l>
        <l id="s4:l10">G'heel het gezelschap was over van vreugden,</l>
        <l id="s4:l11">terwyl de liefd' al hun hertjens omvat.</l>
      </lg>
      <lg id="s5" type="stanza">
        <l id="s5:l1">Elk lag zyn giftjens neder ter aerden</l>
        <l id="s5:l2">voor den oodmoedigen Jesus vol waerden,</l>
        <l id="s5:l3">op hun fatsoen,</l>
        <l id="s5:l4">en even koen,</l>
        <l id="s5:l5">zoo als ons boertjens nu nog zouden doen.</l>
        <l id="s5:l6">Met eenen hoorden zy 't kindeken kermen,</l>
        <l id="s5:l7">Maria nam 't uyt de kribb' in haer ermen;</l>
        <l id="s5:l8">elk riep met een,</l>
        <l id="s5:l9">zoo groot als kleen:</l>
        <l id="s5:l10">‘mogten wy geven dat kindeken een zoentje,</l>
        <l id="s5:l11">wat groote blydschap voor ons in 't gemeen.’</l>
      </lg>
      <lg id="s6" type="stanza">
        <l id="s6:l1">Men hoord' op velden en op de straeten</l>
        <l id="s6:l2">al d'herders tegen malkanderen praeten:</l>
        <l id="s6:l3">‘tot een present</l>
        <l id="s6:l4">laet ons zeer jent</l>
        <l id="s6:l5">spelen hier elk op zyn instrument</l>
        <l id="s6:l6">ter eeren van het kindeken teere;</l>
        <l id="s6:l7">laet ons met vreugden dan huysewaert keeren.’</l>
        <l id="s6:l8">'t Moeselken gonk,</l>
        <l id="s6:l9">'t fluytjen dat klonk:</l>
        <l id="s6:l10">‘wy hebben onzen Messias gevonden.’</l>
        <l id="s6:l11">Lisabeth danste, t'wyl Pierken opspronk.</l>
      </lg>
    </lg>
  </text>
</song>
