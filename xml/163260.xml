<?xml version='1.0' encoding='utf-8' standalone='yes'?>
<song>
  <meta>
    <id>163260</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Ik wil mij gaan verheugen</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">IEsus hiet Sierach sone,</l>
        <l id="s1:l2">Met sijn grootvaer ghemeen,</l>
        <l id="s1:l3">Merckt int derde hoe schoone,</l>
        <l id="s1:l4">En leerlijck zijn sijn reen,</l>
        <l id="s1:l5">Tot die jonckheyt alleen,</l>
        <l id="s1:l6">In tucht haer op te voeden,</l>
        <l id="s1:l7">En in goede seen,</l>
        <l id="s1:l8">Naken so s'Hemels goeden.</l>
      </lg>
      <lg id="s2" type="stanza">
        <l id="s2:l1">Gheeft ghehoor uwen Vader</l>
        <l id="s2:l2">En volcht sijn leere na,</l>
        <l id="s2:l3">Reyn hertich allegader,</l>
        <l id="s2:l4">Ras dattet u wel gae,</l>
        <l id="s2:l5">In ghehoorsaemheyt drae,</l>
        <l id="s2:l6">Die Heere wil den Vader,</l>
        <l id="s2:l7">Tot eere jae,</l>
        <l id="s2:l8">Sijnder kinderen te gader.</l>
      </lg>
      <lg id="s3" type="stanza">
        <l id="s3:l1">Des moeders hooch begheeren</l>
        <l id="s3:l2">Oock te houden eyst God,</l>
        <l id="s3:l3">En die den Vader eeren</l>
        <l id="s3:l4">Crijghen na sijn ghebodt,</l>
        <l id="s3:l5">Haer straf der sonden lot,</l>
        <l id="s3:l6">Tot gheender tijt te loone,</l>
        <l id="s3:l7">Eere brengt moeder tot,</l>
        <l id="s3:l8">Roemt dan een schat seer schoone.</l>
      </lg>
      <lg id="s4" type="stanza">
        <l id="s4:l1">So wie sijn Vader eeret,</l>
        <l id="s4:l2">In sijn kinderen crijcht vreucht,</l>
        <l id="s4:l3">Dat het dan oock begheeret</l>
        <l id="s4:l4">In sijn ghebedt vol deucht,</l>
        <l id="s4:l5">T wert hem van God o ieucht,</l>
        <l id="s4:l6">Ghy sult te langer leven,</l>
        <l id="s4:l7">Het maeckt de moeder verheucht,</l>
        <l id="s4:l8">En ghy ghehoor wilt gheven.</l>
      </lg>
      <lg id="s5" type="stanza">
        <l id="s5:l1">So wie den Heere vreesen,</l>
        <l id="s5:l2">Ceert tot sijn vader eer,</l>
        <l id="s5:l3">Hy sal een dienaer wesen</l>
        <l id="s5:l4">Onder sijn ouders seer,</l>
        <l id="s5:l5">Noemt elck van dien sijn Heer,</l>
        <l id="s5:l6">Kant metter daedt bewijsen,</l>
        <l id="s5:l7">En met verduldicheyt teer,</l>
        <l id="s5:l8">Niet met woorden alleen prijsen.</l>
      </lg>
      <lg id="s6" type="stanza">
        <l id="s6:l1">Hier op volcht s'vaders zeghen,</l>
        <l id="s6:l2">Als oft hy huysen bout,</l>
        <l id="s6:l3">En s'moeders fluck wilt weghen,</l>
        <l id="s6:l4">Ruckt sulcx ter neder stout,</l>
        <l id="s6:l5">Hierom toch wel onthoudt</l>
        <l id="s6:l6">Iou Vader niet te bespotten,</l>
        <l id="s6:l7">Eere of schand aenschout,</l>
        <l id="s6:l8">Recht selfs u eyghen lotten.</l>
      </lg>
      <lg id="s7" type="stanza">
        <l id="s7:l1">Iou Vader wilt besorghen,</l>
        <l id="s7:l2">Nimmermeer en bedroeft,</l>
        <l id="s7:l3">W spoet avent en morghen,</l>
        <l id="s7:l4">En schickt wat hy behoeft,</l>
        <l id="s7:l5">Niet en vertoeft,</l>
        <l id="s7:l6">Die kintsheyt neemt ten besten,</l>
        <l id="s7:l7">Immers u selven proeft,</l>
        <l id="s7:l8">Gheeft hem die eere ten lesten.</l>
      </lg>
      <lg id="s8" type="stanza">
        <l id="s8:l1">Met weldaet te bewijsen,</l>
        <l id="s8:l2">Ons Vader wert ghedacht,</l>
        <l id="s8:l3">En wy sullent goed prijsen,</l>
        <l id="s8:l4">In ons van God ghewracht,</l>
        <l id="s8:l5">Merckt als wy zijn aemacht,</l>
        <l id="s8:l6">Elcx sonde sal verdwijnen</l>
        <l id="s8:l7">Tot Godes cracht,</l>
        <l id="s8:l8">Eert ijs van sonnen schijnen.</l>
      </lg>
      <lg id="s9" type="stanza">
        <l id="s9:l1">Propheten en Christus even</l>
        <l id="s9:l2">Roemen hooch dese leer,</l>
        <l id="s9:l3">Ons belovende t'leven,</l>
        <l id="s9:l4">Noyt eenich ghebodt eer,</l>
        <l id="s9:l5">Consenteert dit nu seer.</l>
        <l id="s9:l6">Komt dan ontfangt u loone,</l>
        <l id="s9:l7">En danckt den Heer,</l>
        <l id="s9:l8">Nimmermeer lot so schoone.</l>
      </lg>
    </lg>
  </text>
</song>
