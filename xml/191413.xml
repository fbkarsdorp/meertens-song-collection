<?xml version='1.0' encoding='utf-8' standalone='yes'?>
<song>
  <meta>
    <id>191413</id>
    <date>
      <year-start>1655</year-start>
      <year-end>1655</year-end>
    </date>
    <location>
      <orginal-name>den haag</orginal-name>
      <standard-name>The Hague, The Netherlands</standard-name>
      <coordinates>
        <lon>52.0799838</lon>
        <lat>4.3113461</lat>
      </coordinates>
    </location>
    <tags/>
    <melody>Psalm 078 Datheen</melody>
  <author>Jacob Westerbaen</author></meta>
  <text>
    <lg type="song">
      <lg id="s1" type="stanza">
        <l id="s1:l1">O Israel, tot Godes volck verkooren,</l>
        <l id="s1:l2">Komt luystert toe met ongeslooten ooren,</l>
        <l id="s1:l3">Hoort nae de reen die ick u hier verkonde;</l>
        <l id="s1:l4">Een treflijck woord sal gaen uyt mijnen monde:</l>
        <l id="s1:l5">Gods wonderen, van ouds by hem gedaen,</l>
        <l id="s1:l6">Sult gy van my in’t wijd en breed verstaen.</l>
      </lg>
      <lg id="s2" type="stanza">
        <l id="s2:l1">Gods wonderen, van hand tot hand gegeven</l>
        <l id="s2:l2">Van onderen aen Kinderen en neven,</l>
        <l id="s2:l3">Die sullen wy aen den nae-komelingen</l>
        <l id="s2:l4">Gaen openen en zijne daden singen,</l>
        <l id="s2:l5">Op dat zijn lof, zijn sterckte, zijne macht</l>
        <l id="s2:l6">Noyt en versterf by Iacobs nae-geslacht.</l>
      </lg>
      <lg id="s3" type="stanza">
        <l id="s3:l1">Tot een verdragh heeft hy zijn hand gegeven,</l>
        <l id="s3:l2">Hy heeft een Wet in marmeren geschreven</l>
        <l id="s3:l3">Voor Israel, met ernstelijck begeeren</l>
        <l id="s3:l4">Om die met sorg haer kinderen te leeren:</l>
        <l id="s3:l5">Op dat door haer zijn wille wierd bekent</l>
        <l id="s3:l6">En in het hert van’t nae-zaed vast geprent.</l>
      </lg>
      <lg id="s4" type="stanza">
        <l id="s4:l1">Om t’aller tijd op haren God te bouwen</l>
        <l id="s4:l2">Met vaste hoop, en zijn gebod te houwen,</l>
        <l id="s4:l3">Om niet te doen so hare vaeders deden:</l>
        <l id="s4:l4">Een quaestigh volck, vol wederspannigheden,</l>
        <l id="s4:l5">Dat stijf en strack als een onbuygsaem glas</l>
        <l id="s4:l6">En niet getrouw aen zijnen God en was.</l>
      </lg>
      <lg id="s5" type="stanza">
        <l id="s5:l1">Wat wast, dat die van Ephraim gesprooten,</l>
        <l id="s5:l2">So fix ter boogh, so seker op haer schooten,</l>
        <l id="s5:l3">So afgerecht op allerley geweeren,</l>
        <l id="s5:l4">Dee in den strijt den rugh met schande keeren,</l>
        <l id="s5:l5">En sonder hert vlien voor den vyand heen?</l>
        <l id="s5:l6">Sy hadden steeds des Heeren bond vertreen:</l>
      </lg>
      <lg id="s6" type="stanza">
        <l id="s6:l1">Sijn wil, zijn wet, zijn daeden al vergeeten,</l>
        <l id="s6:l2">Die, nu geraeckt in’t dood-boeck en versmeeten,</l>
        <l id="s6:l3">Niet meer in’t oogh van haer gedachten speelden,</l>
        <l id="s6:l4">Gesien, gehoort, van ouders die haer teelden,</l>
        <l id="s6:l5">Alwaer de Nijl van uyt het Zuyder-Oost</l>
        <l id="s6:l6">Sich in de Zee door seven monden loost.</l>
      </lg>
      <lg id="s7" type="stanza">
        <l id="s7:l1">Hy kloofde’t Meyr om’t volck daer door te leyden:</l>
        <l id="s7:l2">Hy dee van een het woeste waeter scheyden,</l>
        <l id="s7:l3">Dat wederzijds stond als gemetste muyren;</l>
        <l id="s7:l4">Een helder licht, als van onsteke vuyren,</l>
        <l id="s7:l5">Was in der nacht de leydsman van sijn volck,</l>
        <l id="s7:l6">Des daeghs gedeckt van een gestaege wolck.</l>
      </lg>
      <lg id="s8" type="stanza">
        <l id="s8:l1">In’t barre Woest, daer voor de drooge lippen</l>
        <l id="s8:l2">Geen vocht en was, quam uyt gekliefde klippen</l>
        <l id="s8:l3">Een rijcken stroom die God ter bergen afsond,</l>
        <l id="s8:l4">En drenckte ’t volck als uyt een hollen afgrond;</l>
        <l id="s8:l5">Een dorre rotz verkracht door sijne hand</l>
        <l id="s8:l6">Gaf menigh beeck in het verstaefde land.</l>
      </lg>
      <lg id="s9" type="stanza">
        <l id="s9:l1">Doch dit een kost den wrevel noch niet steuyten,</l>
        <l id="s9:l2">Sy gingen voort met sondigen en meuyten,</l>
        <l id="s9:l3">En hebben God, die buyten menschen gissen</l>
        <l id="s9:l4">Fonteynen gaf in dorre wildernissen,</l>
        <l id="s9:l5">Weer op een nieuw verbittert en versocht</l>
        <l id="s9:l6">En eyschten spijs, die haer vernoegen mocht.</l>
      </lg>
      <lg id="s10" type="stanza">
        <l id="s10:l1">Kan, seyden sy, in dees versengde heyden</l>
        <l id="s10:l2">God wel voor ons een goede disch bereyden?</l>
        <l id="s10:l3">Schoon of hy al dee uyt de rotsen breecken</l>
        <l id="s10:l4">De ruymt van nat en overvloed van beecken,</l>
        <l id="s10:l5">Sou oock sijn hand wel kunnen in den nood</l>
        <l id="s10:l6">Ons hier versien van voedsaem vleesch en brood?</l>
      </lg>
      <lg id="s11" type="stanza">
        <l id="s11:l1">Hy hoorde ’t aen: en, door’t onsinnigh spreecken,</l>
        <l id="s11:l2">Van grammigheyd verbolgen en ontsteken</l>
        <l id="s11:l3">Om dat sy weer door ongeloof gedreven</l>
        <l id="s11:l4">In wanckelmoed en misvertrouwen bleven,</l>
        <l id="s11:l5">Sond hy het vyer door haeren leeger heen</l>
        <l id="s11:l6">Dat door ’t gebedt van Moyses weer verdween.</l>
      </lg>
      <lg id="s12" type="stanza">
        <l id="s12:l1">Op sijn bevel sag men de wolcken scheuren</l>
        <l id="s12:l2">Den Hemel gaf uyt sijn’ ontsloote deuren</l>
        <l id="s12:l3">Op Israel een wonderlijcken regen:</l>
        <l id="s12:l4">Een soeten dauw van boven neer gesegen</l>
        <l id="s12:l5">Bracht lieflijck Man, op dat sich yder sat</l>
        <l id="s12:l6">Aen’t nieuw gewas van hemels kooren at.</l>
      </lg>
      <lg id="s13" type="stanza">
        <l id="s13:l1">Elck at het brood, dat Machtigen doet leven,</l>
        <l id="s13:l2">Aen’t klaegend volck van uyt de lucht gegeven,</l>
        <l id="s13:l3">Niet naeu, noch schaers, maer ruym en overvloedig.</l>
        <l id="s13:l4">Hy spreeckt een woord: de winden koomen spoedigh</l>
        <l id="s13:l5">Van Oost, van Zuyd, gedreven door sijn hand</l>
        <l id="s13:l6">En brachten vleesch vol op in’t woeste land.</l>
      </lg>
      <lg id="s14" type="stanza">
        <l id="s14:l1">’t Vleesch wierd geschaft van boven met een regen</l>
        <l id="s14:l2">So dicht als’t stof des somers op de wegen;</l>
        <l id="s14:l3">Gevleugelt vleesch, gejaeght door wind en weder</l>
        <l id="s14:l4">Quam, als het sand des gullen oevers, neder,</l>
        <l id="s14:l5">Dat God rondom de hutten vallen dee</l>
        <l id="s14:l6">Tweedaegen langh in hare legerstee.</l>
      </lg>
      <lg id="s15" type="stanza">
        <l id="s15:l1">Elck valt aen’t vleesch so ruym haer toegesmeten,</l>
        <l id="s15:l2">Elck boet sijn lust: nu sijn sy sat gegeten,</l>
        <l id="s15:l3">Haer buyck is vol, haer pensen sijn gelaen:</l>
        <l id="s15:l4">Noch kan daer mee de wrevel niet vergaen;</l>
        <l id="s15:l5">Haer mond is ree die God weer tegenspreeckt</l>
        <l id="s15:l6">Terwijl het vleesch noch in de tanden steeckt.</l>
      </lg>
      <lg id="s16" type="stanza">
        <l id="s16:l1">Hier was’t gedult tot aen sijn eynd gekoomen:</l>
        <l id="s16:l2">Gods toorn onstack en heeftse wegh genomen</l>
        <l id="s16:l3">In grammen moed, nu moe van’t wederspannen.</l>
        <l id="s16:l4">Hy sloegh ter neer haer uytgelese mannen,</l>
        <l id="s16:l5">Doch echter wierd haer moedwil niet gedooft</l>
        <l id="s16:l6">En bleven noch sijn wondren ongelooft.</l>
      </lg>
      <lg id="s17" type="stanza">
        <l id="s17:l1">De meuyter viel in’t beste sijner daegen:</l>
        <l id="s17:l2">Het overschot, door schrick in’t hert geslaegen</l>
        <l id="s17:l3">Om dat Gods hand de sterckste wegh quam haelen</l>
        <l id="s17:l4">En met de dood haer schulden dee betaelen,</l>
        <l id="s17:l5">Sagh om, en door so harden slagh geleert</l>
        <l id="s17:l6">Heeft sich doen eerst tot haeren God gekeert.</l>
      </lg>
      <lg id="s18" type="stanza">
        <l id="s18:l1">Doe quam, maer vry wat laet, in haer gedachten,</l>
        <l id="s18:l2">Dat hy, die sy so tergden en verachten,</l>
        <l id="s18:l3">Haer rotse was, en die in zwaere tijden</l>
        <l id="s18:l4">Haer uyt de nood kon redden en bevrijden;</l>
        <l id="s18:l5">Doe vleyden sy ootmoedigh met de mond</l>
        <l id="s18:l6">Maer haer gestreel quam uyt geen goeden grond.</l>
      </lg>
      <lg id="s19" type="stanza">
        <l id="s19:l1">Want in haer hert en was geen recht vertrouwen,</l>
        <l id="s19:l2">Geen lust of wil om Gods verbond te houwen,</l>
        <l id="s19:l3">Die, weer geleydt door sijn bermhertigheden</l>
        <l id="s19:l4">Om in’t gericht niet scherp met haer te treden,</l>
        <l id="s19:l5">Haer niet en sloeg met wel verdiende straf,</l>
        <l id="s19:l6">Maer wende weer sijn gramschap van haer af.</l>
      </lg>
      <lg id="s20" type="stanza">
        <l id="s20:l1">God dacht by sich wat dat de menschen waeren:</l>
        <l id="s20:l2">Van vleesch, van bloed, van zenuwen en aeren:</l>
        <l id="s20:l3">Een wind die waeyt en doorgaet sonder keeren.</l>
        <l id="s20:l4">Hoe menighmael is het geduld des Heeren</l>
        <l id="s20:l5">Van haer getergt? hoe menighmaelen is</l>
        <l id="s20:l6">Sijn geest bedroeft in dese wildernis?</l>
      </lg>
      <lg id="s21" type="stanza">
        <l id="s21:l1">Hoe menighmael sijn sy hem afgeweken?</l>
        <l id="s21:l2">Hoe menighmael sijns’ in’t geloof bezweken?</l>
        <l id="s21:l3">Hoe menighmael is Godes al-vermogen</l>
        <l id="s21:l4">By haer gepeylt nae reyck van menschen oogen?</l>
        <l id="s21:l5">Hoe weynigh, ach! hoe weynigh wierd gedacht</l>
        <l id="s21:l6">Des Heeren hand, die haer in vryheyd bracht?</l>
      </lg>
      <lg id="s22" type="stanza">
        <l id="s22:l1">De hand, die so veel tekenen en mercken</l>
        <l id="s22:l2">Aen Zöan gaf van Godes wonder-wercken?</l>
        <l id="s22:l3">Die in Egypt’, dat Iacobs huys verheerde,</l>
        <l id="s22:l4">In enckel bloed de waeteren verkeerde,</l>
        <l id="s22:l5">Dat vliet en vloet in steen en velden stonck,</l>
        <l id="s22:l6">Dat mensch noch vee in seven daegen dronck?</l>
      </lg>
      <lg id="s23" type="stanza">
        <l id="s23:l1">De hand, die daer de wooningen en huysen</l>
        <l id="s23:l2">Dee grimmelen van hongerige luysen:</l>
        <l id="s23:l3">Van vuyl gedrocht der walgelijcke puyten,</l>
        <l id="s23:l4">Dat al door kroop van binnen en van buyten?</l>
        <l id="s23:l5">Die bloem en blad nam door de ruypen af</l>
        <l id="s23:l6">En ’t boeren zweet aen menigh sprinckhaen gaf?</l>
      </lg>
      <lg id="s24" type="stanza">
        <l id="s24:l1">De hand, die door het vuer en hagel-stenen</l>
        <l id="s24:l2">Den wijngaerd trof, en boomen smeet daer henen?</l>
        <l id="s24:l3">De hand, die ’t vee in beemden en in weyden</l>
        <l id="s24:l4">Ter neder sloegh, en schaepen aen der heyden:</l>
        <l id="s24:l5">So dat het al met jammer wierd vervult</l>
        <l id="s24:l6">Dewijl Gods toorn gingh boven sijn geduld?</l>
      </lg>
      <lg id="s25" type="stanza">
        <l id="s25:l1">De hand, die door de boden, uytgesonden</l>
        <l id="s25:l2">Om plaegh op plaegh den Koningh te verkonden,</l>
        <l id="s25:l3">Dee voor de dood noch ruymer deuren open?</l>
        <l id="s25:l4">Een giftigh vuyr Egypten doorgelopen</l>
        <l id="s25:l5">Greep alles aen op Moysis krachtigh woord,</l>
        <l id="s25:l6">En plaeghde’t volck met menigh beesten-moord.</l>
      </lg>
      <lg id="s26" type="stanza">
        <l id="s26:l1">De Koningh doch in spijt van alle plaegen</l>
        <l id="s26:l2">Verhardt in’t quaed en God in harder slaegen;</l>
        <l id="s26:l3">Hy doodt al ’t eerst van mensch en vee gebooren;</l>
        <l id="s26:l4">Een groot geschrey is door het land te hooren,</l>
        <l id="s26:l5">Hy voert sijn volck, bewaert door ’t lamren-bloedt,</l>
        <l id="s26:l6">En leydse heen als die sijn schaepen hoedt.</l>
      </lg>
      <lg id="s27" type="stanza">
        <l id="s27:l1">Hy leydtse heen gerust en sonder schroomen:</l>
        <l id="s27:l2">Haer vyand, die’t so hoogh had opgenoomen</l>
        <l id="s27:l3">Had nu de dood en ’t water ingezwolgen,</l>
        <l id="s27:l4">En smoord’ in zee in’t midden van’t vervolgen.</l>
        <l id="s27:l5">So dat sijn volck quam veyligh in het land</l>
        <l id="s27:l6">Tot desen bergh, verkregen door sijn hand.</l>
      </lg>
      <lg id="s28" type="stanza">
        <l id="s28:l1">Daer hy het erf van andren gaf ten besten</l>
        <l id="s28:l2">En heydenen verdreef uyt hare nesten</l>
        <l id="s28:l3">Dat Israel in haere tenten woonde,</l>
        <l id="s28:l4">Dat op een nieuw het goed met quaed beloonde</l>
        <l id="s28:l5">En weynigh nu om Godes daeden dacht,</l>
        <l id="s28:l6">So krachtige getuygen van sijn macht.</l>
      </lg>
      <lg id="s29" type="stanza">
        <l id="s29:l1">Gelijck een boog door’t afdoen van de peesen</l>
        <l id="s29:l2">Sich weerom recht en krijght sijn voorigh wesen</l>
        <l id="s29:l3">So hebben sy het oude pad genoomen:</l>
        <l id="s29:l4">En gaend’ op’t spoor van ouderen en oomen</l>
        <l id="s29:l5">Sijn trouweloos (o schand, o spijt, o hoon!)</l>
        <l id="s29:l6">Geweecken tot den onbekenden Goon.</l>
      </lg>
      <lg id="s30" type="stanza">
        <l id="s30:l1">God dus geterght door dienst en offerhanden</l>
        <l id="s30:l2">Die sy op’t hoogh voor vremde Goden branden,</l>
        <l id="s30:l3">Door yver om haer beelden nu ontsteken</l>
        <l id="s30:l4">Is met sijn hert van Israel geweken,</l>
        <l id="s30:l5">Verliet de hut, te Silo langh bewoont,</l>
        <l id="s30:l6">Van waer hy sich had sichtelijck vertoont.</l>
      </lg>
      <lg id="s31" type="stanza">
        <l id="s31:l1">Des Heeren Arck, de cierelijcke laede,</l>
        <l id="s31:l2">De kist des bonds, de stoel van sijn genaede,</l>
        <l id="s31:l3">Quam in de hand der Palestijnsche knechten</l>
        <l id="s31:l4">Daer Israel de neerlaegh lee in’t vechten,</l>
        <l id="s31:l5">Daer’t puyck des volcks, daer menigh dapper heldt</l>
        <l id="s31:l6">Door’t vinnigh zwaerd ter neder wierd gevelt.</l>
      </lg>
      <lg id="s32" type="stanza">
        <l id="s32:l1">Het vyer sijns toorns heeft duysenden verslonden</l>
        <l id="s32:l2">Die bloed en geest uytloosden door haer wonden:</l>
        <l id="s32:l3">De frisse maegd, door’t sneuvelen der jongen,</l>
        <l id="s32:l4">Bleef ongevreen en ’t bruyds-bed onbesongen;</l>
        <l id="s32:l5">De Priester, die door’t zwaerd was neergeleyt,</l>
        <l id="s32:l6">Wiert van sijn weeuw ten grave niet beschreyt.</l>
      </lg>
      <lg id="s33" type="stanza">
        <l id="s33:l1">Maer, als een held die van de wijn geraeckt is</l>
        <l id="s33:l2">Wel valt in slaep, maer als hy weer ontwaeckt is</l>
        <l id="s33:l3">Grijpt nae’t geweer om aen den man te wesen:</l>
        <l id="s33:l4">So is de Heer ter bystand op-geresen</l>
        <l id="s33:l5">Die duysenden des vyands sterven dee</l>
        <l id="s33:l6">Door schandigh zeer ter heymelijcker stee.</l>
      </lg>
      <lg id="s34" type="stanza">
        <l id="s34:l1">Doch Iosephs huys dat bleef by hem verstooten</l>
        <l id="s34:l2">En Ephraim wou hy niet meer vergrooten:</l>
        <l id="s34:l3">Maer Iudaes stam heeft hy voor al verkooren</l>
        <l id="s34:l4">Voor d’andere, ’t zy voor of nae gebooren,</l>
        <l id="s34:l5">En Syons bergh (die hem aen ’t herte sat)</l>
        <l id="s34:l6">Ver boven al verhoogt en lief gehadt.</l>
      </lg>
      <lg id="s35" type="stanza">
        <l id="s35:l1">Aldaer heeft hy sijn Tempel willen stichten</l>
        <l id="s35:l2">Als een Palleys, dat vast en sonder zwichten</l>
        <l id="s35:l3">Gegrond-vest staet, en op sijn hechte muyren</l>
        <l id="s35:l4">Den tijd en nijd van jaeren kan verduyren.</l>
        <l id="s35:l5">Daer hy in plaets van eenen herders staf</l>
        <l id="s35:l6">De Konings-kroon aen sijnen David gaf.</l>
      </lg>
      <lg id="s36" type="stanza">
        <l id="s36:l1">Daer hy sijn knecht nam van de mellick-oyen,</l>
        <l id="s36:l2">Van’t kleyn bewind der slechte schaepe-koyen,</l>
        <l id="s36:l3">En stelde hem in een verheven wooningh</l>
        <l id="s36:l4">Om Israel te richten als een Kooningh.</l>
        <l id="s36:l5">Gelijck hy oock nae sijn oprechtigheyd</l>
        <l id="s36:l6">Des Heeren volck voorsichtigh heeft geleyt.</l>
      </lg>
    </lg>
  </text>
</song>
