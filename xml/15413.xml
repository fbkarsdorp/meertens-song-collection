<?xml version='1.0' encoding='utf-8' standalone='yes'?>
<song>
  <meta>
    <id>15413</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Dat is wil dij van de waarheid horen zingen</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Bistu een crijgher oft bistu een boer?</l>
        <l id="s1:l2">Hoe siedy wt uwer cappen so soer?</l>
        <l id="s1:l3">Wildy een crijchsman werden,</l>
        <l id="s1:l4">so neemt vijfhondert gulden met u,</l>
        <l id="s1:l5">den crijch sal ic u leeren.’</l>
      </lg>
      <lg id="s2" type="stanza">
        <l id="s2:l1">Hansken swoer eenen dieren eet:</l>
        <l id="s2:l2">‘al waert mijn vader ende moeder leet,</l>
        <l id="s2:l3">den crijch en sal ic niet laten:</l>
        <l id="s2:l4">ic wil gaen ruyten, roven, stichten brant</l>
        <l id="s2:l5">al op des heeren straten.’</l>
      </lg>
      <lg id="s3" type="stanza">
        <l id="s3:l1">Hansken dede zijns selfs raet,</l>
        <l id="s3:l2">hi vercocht caf ende haversaet,</l>
        <l id="s3:l3">hi woude al na den crijghe;</l>
        <l id="s3:l4">corte cleyderen dede hi aen</l>
        <l id="s3:l5">al na die ruytersche ghijse.</l>
      </lg>
      <lg id="s4" type="stanza">
        <l id="s4:l1">Hi clopte voor een schipmans dore:</l>
        <l id="s4:l2">‘bistu daer binnen, so coemter vore</l>
        <l id="s4:l3">ende voert mi over twater;</l>
        <l id="s4:l4">ic ben een rijck boermans sone,</l>
        <l id="s4:l5">den crijch en can ic niet gelaten.’</l>
      </lg>
      <lg id="s5" type="stanza">
        <l id="s5:l1">Die schipper was een goet gesel,</l>
        <l id="s5:l2">hy voerde hem overt water snel,</l>
        <l id="s5:l3">dat water was ongehuere:</l>
        <l id="s5:l4">‘rijck God, waer ic tsoheyme gebleven</l>
        <l id="s5:l5">al in mijns vaders schuere.’</l>
      </lg>
      <lg id="s6" type="stanza">
        <l id="s6:l1">Doen Hansken quam ter halver zee,</l>
        <l id="s6:l2">sijn hooft dat dede hem so wee,</l>
        <l id="s6:l3">den coop was hem berouwen:</l>
        <l id="s6:l4">‘rijck God, waer ick tsoheyme gebleven,</l>
        <l id="s6:l5">mijns vaders acker woude ick bouwen.’</l>
      </lg>
      <lg id="s7" type="stanza">
        <l id="s7:l1">Doen Hansken over dat water quam,</l>
        <l id="s7:l2">een scram in sinen beck dat hi vernam,</l>
        <l id="s7:l3">doen wast hem seer berouwen:</l>
        <l id="s7:l4">‘hadde ick den ploechsteert metter hant,</l>
        <l id="s7:l5">mijns vaders acker soude ick wel bouwen.’</l>
      </lg>
    </lg>
  </text>
</song>
