<?xml version='1.0' encoding='utf-8' standalone='yes'?>
<song>
  <meta>
    <id>16589</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Het vloog een klein wild vogeltje</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het vlooch een clein wilt voghelken</l>
        <l id="s1:l2">tot mijns liefs venster in,</l>
        <l id="s1:l3">het clopter also liselijc</l>
        <l id="s1:l4">met sinen snavelkin:</l>
        <l id="s1:l5">‘staet op ende doet mi open,</l>
        <l id="s1:l6">ic hebbe te nacht gevloghen</l>
        <l id="s1:l7">al door die wille dijn.’</l>
      </lg>
      <lg id="s2" type="stanza">
        <l id="s2:l1">- ‘Hebdi te nacht ghevloghen</l>
        <l id="s2:l2">al door die wille mijn,</l>
        <l id="s2:l3">so comt ter halver middernacht,</l>
        <l id="s2:l4">ic sal u laten in;</l>
        <l id="s2:l5">ic wil u decken warme,</l>
        <l id="s2:l6">ic wil u vriendlic sluiten</l>
        <l id="s2:l7">al in den armen mijn.’</l>
      </lg>
      <lg id="s3" type="stanza">
        <l id="s3:l1">Ende dat verhoorde een wachter,</l>
        <l id="s3:l2">op hogher tinnen hi lach:</l>
        <l id="s3:l3">‘ic dacht ghi waert een hupsche,</l>
        <l id="s3:l4">een hupsche maechdelijn,</l>
        <l id="s3:l5">ende ghi hebt in ghelaten</l>
        <l id="s3:l6">den lantscnecht van der straten,</l>
        <l id="s3:l7">den alder liefsten dijn.’</l>
      </lg>
      <lg id="s4" type="stanza">
        <l id="s4:l1">- ‘Och willet wachter swighen,</l>
        <l id="s4:l2">laet dat verholen sijn,</l>
        <l id="s4:l3">so wil ic wachter u schincken,</l>
        <l id="s4:l4">van gouden een vingherlijn</l>
        <l id="s4:l5">ende een cranselijn van silver.</l>
        <l id="s4:l6">Och here, God van den hemel,</l>
        <l id="s4:l7">hoe is die dach so lanc.’</l>
      </lg>
      <lg id="s5" type="stanza">
        <l id="s5:l1">- ‘Die dach en is so langhe niet,</l>
        <l id="s5:l2">het wert wel wederom nacht;</l>
        <l id="s5:l3">mi heeft so hupsch een maechdelijn</l>
        <l id="s5:l4">een bislapen toegesacht.</l>
        <l id="s5:l5">Och, mocht ic bi haer slapen,</l>
        <l id="s5:l6">mijn trueren soude ic laten</l>
        <l id="s5:l7">ende hebben enen vrien moet.</l>
      </lg>
      <lg id="s6" type="stanza">
        <l id="s6:l1">‘Och mocht ic bi u slapen</l>
        <l id="s6:l2">schoon lief, mocht dit geschien,</l>
        <l id="s6:l3">mijn trueren soude ic laten,</l>
        <l id="s6:l4">weder frisch ende vrolic sijn,</l>
        <l id="s6:l5">ende hebben enen hupschen moet.</l>
        <l id="s6:l6">Om mines boelen willen</l>
        <l id="s6:l7">vertere ic al mijn goet.’</l>
      </lg>
      <lg id="s7" type="stanza">
        <l id="s7:l1">Die ons dit liedeken eerstwerf sanck,</l>
        <l id="s7:l2">so wel ghesonghen heeft,</l>
        <l id="s7:l3">dat heeft ghedaen een lantsknecht vroom;</l>
        <l id="s7:l4">God gheve hem een vrolic jaer.</l>
        <l id="s7:l5">Hi hevet so wel ghesonghen;</l>
        <l id="s7:l6">God scende alle niders tonghen.</l>
        <l id="s7:l7">Hi hevet enen vrien moet.</l>
      </lg>
    </lg>
  </text>
</song>
