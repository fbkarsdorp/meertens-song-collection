<?xml version='1.0' encoding='utf-8' standalone='yes'?>
<song>
  <meta>
    <id>116512</id>
    <date>
      <year-start>1654</year-start>
      <year-end>1654</year-end>
    </date>
    <location>
      <orginal-name>antwerpen</orginal-name>
      <standard-name>Antwerp, Belgium</standard-name>
      <coordinates>
        <lon>51.2211097</lon>
        <lat>4.3997081</lat>
      </coordinates>
    </location>
    <tags>
      <tag standard-name="vermaanlied" translation="admonitory song">vermaanlied</tag>
    </tags>
    <melody>O nacht jaloerse nacht</melody>
    <categories>
      <category translation="religion">godsdienst</category>
    </categories>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">O Nacht o swarten nacht, deckmantel vande sonden</l>
        <l id="s1:l2">Die voor een cleyne vreught, den mensch hier na bedroeft</l>
        <l id="s1:l3">Moort, oneer, dievery, wort meist u bevonden</l>
        <l id="s1:l4">Als aenghename vrient, van d’eereloos gheboeft</l>
      </lg>
      <lg id="s2" type="stanza">
        <l id="s2:l1">Hoe menich Princen kint, hoe veel schoon ionge maeghden</l>
        <l id="s2:l2">Sijn door u doncker cleet, ghecomen tot den val</l>
        <l id="s2:l3">Die (als ghy waert ghevlucht) hun al te laet beclaeghen,</l>
        <l id="s2:l4">Ghelijck door uwe hulp te nacht gheschieden sal.</l>
      </lg>
      <lg id="s3" type="stanza">
        <l id="s3:l1">O edel schoon Princers, o Fenix van dees landen</l>
        <l id="s3:l2">Hoe zijn door valschen schijn, u sinnen soo verdooft,</l>
        <l id="s3:l3">Den nacht u gantsch verblint, want een van u vyanden,</l>
        <l id="s3:l4">Heeft in plaets van u lief, met list u eer berooft.</l>
      </lg>
      <lg id="s4" type="stanza">
        <l id="s4:l1">V  lief sit laes bedroeft, becommert vast ghesloten,</l>
        <l id="s4:l2">Sijn hert van ancxten vreest, voor eenich valsch verraet,</l>
        <l id="s4:l3">Een ander heeft met vreucht, u desen nacht ghenoten</l>
        <l id="s4:l4">Dies sal u groote min, verandert zijn in haet.</l>
      </lg>
      <lg id="s5" type="stanza">
        <l id="s5:l1">Den nacht nu gantsch verdwijnt, diet aen den dach sal clappen</l>
        <l id="s5:l2">Op, op me Joncker op, t’is tijdt dat ghy vertreckt</l>
        <l id="s5:l3">Oft Phoebus mocht als Mars by Venus u betrappen</l>
        <l id="s5:l4">Waer door u valsch bedroch, sou schandich sijn ontdeckt.</l>
      </lg>
    </lg>
  </text>
</song>
