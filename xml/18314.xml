<?xml version='1.0' encoding='utf-8' standalone='yes'?>
<song>
  <meta>
    <id>18314</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Graaf van Rome</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Sal ick sijns langhe ontberen,</l>
        <l id="s1:l2">die mi verbliden mach?</l>
        <l id="s1:l3">Met hem wil ick gaen teeren,</l>
        <l id="s1:l4">soe heb ick goet ghelach.</l>
        <l id="s1:l5">Van hem en wil ick niet sceyden,</l>
        <l id="s1:l6">want hi betalet al;</l>
        <l id="s1:l7">ick hope, hi sal mi beyden,</l>
        <l id="s1:l8">al sijn mijn rentkens smal.</l>
      </lg>
      <lg id="s2" type="stanza">
        <l id="s2:l1">Ick ben verdoelt, och leyder,</l>
        <l id="s2:l2">waer sal ick henen vlien?</l>
        <l id="s2:l3">Ick ben van hem ghesceyden,</l>
        <l id="s2:l4">ick en derf niet opwaerts sien.</l>
        <l id="s2:l5">Des leyt mijn herte in rouwen,</l>
        <l id="s2:l6">beyde nacht en daer toe dach;</l>
        <l id="s2:l7">waer sal ick mi onthouden,</l>
        <l id="s2:l8">ick ducht seer voer den slach.</l>
      </lg>
      <lg id="s3" type="stanza">
        <l id="s3:l1">Hoe dom was ick van sinne,</l>
        <l id="s3:l2">dunct mi na mijn verstaen,</l>
        <l id="s3:l3">dat ick oyt leyde minne</l>
        <l id="s3:l4">aen tghene dat moet vergaen.</l>
        <l id="s3:l5">Des ben ick seer te schouwen,</l>
        <l id="s3:l6">dat ick des oyt bestont;</l>
        <l id="s3:l7">waer sal ick mi onthouden,</l>
        <l id="s3:l8">ick ben ter doot ghewont.</l>
      </lg>
      <lg id="s4" type="stanza">
        <l id="s4:l1">Ick wil in hopen leven</l>
        <l id="s4:l2">ende maken goeden moet,</l>
        <l id="s4:l3">al heb ick dit bedreven,</l>
        <l id="s4:l4">het mach noch werden goet.</l>
        <l id="s4:l5">Ick wil nu weder keeren</l>
        <l id="s4:l6">tot hem die mijns wel acht,</l>
        <l id="s4:l7">ende volghen sijnder leeren</l>
        <l id="s4:l8">nae mijnder sielen cracht.</l>
      </lg>
      <lg id="s5" type="stanza">
        <l id="s5:l1">Eylaes, ick ben ghesceyden</l>
        <l id="s5:l2">van God, mids sonden groot;</l>
        <l id="s5:l3">ick doelde, ick was verleyden,</l>
        <l id="s5:l4">ick waer veel liever doot</l>
        <l id="s5:l5">dan ick aldus sou dolen:</l>
        <l id="s5:l6">want ick en weet waer heen;</l>
        <l id="s5:l7">ick soude sijn verloren</l>
        <l id="s5:l8">al inder hellen scheem.</l>
      </lg>
      <lg id="s6" type="stanza">
        <l id="s6:l1">Aldus mach ick wel claghen</l>
        <l id="s6:l2">ende laten alle mijn vruecht,</l>
        <l id="s6:l3">want God mi alle mijn dagen</l>
        <l id="s6:l4">anders niet en doet dan duecht;</l>
        <l id="s6:l5">ick en mach sijns niet vergheten</l>
        <l id="s6:l6">al in mijns herten gront;</l>
        <l id="s6:l7">anders worde ick verbeten</l>
        <l id="s6:l8">al vanden helschen hont.</l>
      </lg>
    </lg>
  </text>
</song>
