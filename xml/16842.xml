<?xml version='1.0' encoding='utf-8' standalone='yes'?>
<song>
  <meta>
    <id>16842</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik weet een vrouwtje wel bereid</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic weet een vrouken wel bereyt,</l>
        <l id="s1:l2">si heeft mijn herteken bevaen</l>
        <l id="s1:l3">met haerder gansscher minlicheyt;</l>
        <l id="s1:l4">ick en cans haer niet ontgaen.</l>
        <l id="s1:l5">Haer ionste moet ic dragen,</l>
        <l id="s1:l6">haer wesen is so wel ghedaen,</l>
        <l id="s1:l7">si staet in mijn behaghen.</l>
      </lg>
      <lg id="s2" type="stanza">
        <l id="s2:l1">Schoonder wijf en sach ic nie,</l>
        <l id="s2:l2">dies wil ic mi vermeten;</l>
        <l id="s2:l3">this recht dat ic haer vriendschap bie,</l>
        <l id="s2:l4">want si doet mi mijn druck vergheten.</l>
        <l id="s2:l5">So reyn zijn alle haer sinnen,</l>
        <l id="s2:l6">mi is te badt dat icse aensie,</l>
        <l id="s2:l7">die alder liefste die ic beminne.</l>
      </lg>
      <lg id="s3" type="stanza">
        <l id="s3:l1">Haer mondeken, haer oochskens claer</l>
        <l id="s3:l2">si blincken als cristal;</l>
        <l id="s3:l3">mocht icse spreken oft comen naer</l>
        <l id="s3:l4">dat waer mijn begheren al.</l>
        <l id="s3:l5">Mer, lacen, neen ic niet,</l>
        <l id="s3:l6">dat doen die quade clappaerts tonghen;</l>
        <l id="s3:l7">och, si brenghen ons int verdriet.</l>
      </lg>
      <lg id="s4" type="stanza">
        <l id="s4:l1">Dat vrouken is mi te hooghe gheboren,</l>
        <l id="s4:l2">dies ic wel mach beschreyen;</l>
        <l id="s4:l3">al heb icse in mijn herte vercoren,</l>
        <l id="s4:l4">het is al in eerbaerheyden.</l>
        <l id="s4:l5">Och lacen, si acht mijns cleyn.</l>
        <l id="s4:l6">Ic wil noch al in hopen leven</l>
        <l id="s4:l7">ende draghen mijnen druck alleyn.</l>
      </lg>
      <lg id="s5" type="stanza">
        <l id="s5:l1">Die liefste en can ic niet begheven,</l>
        <l id="s5:l2">si staet so vast in mi</l>
        <l id="s5:l3">boven al die daer leven,</l>
        <l id="s5:l4">het is recht, dat segge ic dy.</l>
        <l id="s5:l5">Och woude si dat verstaen,</l>
        <l id="s5:l6">dat ic haer ghetrouwe boel soude zijn,</l>
        <l id="s5:l7">so waer alle mijn trueren ghedaen.</l>
      </lg>
      <lg id="s6" type="stanza">
        <l id="s6:l1">Och Venus, vrouwe, siet aen mijnen staet,</l>
        <l id="s6:l2">door alle ioncfrouwen eere,</l>
        <l id="s6:l3">ghi zijt mijn troost, mijn toeverlaet,</l>
        <l id="s6:l4">ic bids u minnelic op eere</l>
        <l id="s6:l5">Ghi zijt, mijn liefken, dies wel weert,</l>
        <l id="s6:l6">dat ic u diene mijn leven lanck,</l>
        <l id="s6:l7">schoon liefken, als ghijt op mi begheert.</l>
      </lg>
      <lg id="s7" type="stanza">
        <l id="s7:l1">Die dit liedeken heeft ghemaect,</l>
        <l id="s7:l2">het quam wt rechter minnen;</l>
        <l id="s7:l3">al en heeft hijt niet te recht gheraeckt,</l>
        <l id="s7:l4">men salt in beste versinnen.</l>
        <l id="s7:l5">Het was so huebschen knecht,</l>
        <l id="s7:l6">ter eeren van schoonen vrouwen</l>
        <l id="s7:l7">heeft hi dit liet gedicht.</l>
      </lg>
    </lg>
  </text>
</song>
