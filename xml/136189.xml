<?xml version='1.0' encoding='utf-8' standalone='yes'?>
<song>
  <meta>
    <id>136189</id>
    <date>
      <year-start>1865</year-start>
      <year-end>1865</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag>reflective song</tag>
      <tag>secular song</tag>
      <tag>seasonal song</tag>
    </tags>
    <melody></melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">ô 'k Heb u lief, geelkleurig groen</l>
        <l id="s1:l2">Betint met diepen purpergloed;</l>
        <l id="s1:l3">'k Hoû - van dat half-verbruind plantsoen</l>
        <l id="s1:l4">Wiens suizend fluistren peinzen doet;</l>
        <l id="s1:l5">'k Bemin dat waas der Najaarslucht,</l>
        <l id="s1:l6">Dat blaauwt om 't nevelgraauw verschiet,</l>
        <l id="s1:l7">En, als de Vogel in zijn vlugt,</l>
        <l id="s1:l8">Kweel ik den Herfst, mijn vriendlijk-krachtigst lied.</l>
      </lg>
      <lg id="s2" type="stanza">
        <l id="s2:l1">Geen bloemen tooijen meer het woud;</l>
        <l id="s2:l2">Op eikels kraakt de vlugge voet;</l>
        <l id="s2:l3">De geur van 't harsig dennehout</l>
        <l id="s2:l4">Doordringt de lucht en staalt het bloed;</l>
        <l id="s2:l5">Het Wild, dat knabbelde aan het kruid,</l>
        <l id="s2:l6">Duikt schichtig in de heesters neêr,</l>
        <l id="s2:l7">Verschrikt door 't schallende geluid</l>
        <l id="s2:l8">Van vallend hout, of knallend jagtgeweer.</l>
      </lg>
      <lg id="s3" type="stanza">
        <l id="s3:l1">En diep dring ik door 't loover heen</l>
        <l id="s3:l2">En zoek een plek, vanwaar mijn oog</l>
        <l id="s3:l3">Het bergpad, kronklend naar beneên,</l>
        <l id="s3:l4">In 't eenzaam slingren volgen moog':</l>
        <l id="s3:l5">En 'k spiê er, hoe het zonnelicht</l>
        <l id="s3:l6">In breking langs de stammen daalt,</l>
        <l id="s3:l7">En grillig speelt, of schuilend zwicht,</l>
        <l id="s3:l8">Of de open plek met milden glans bestraalt.</l>
      </lg>
      <lg id="s4" type="stanza">
        <l id="s4:l1">'k Denk dan aan eigen levenspad,</l>
        <l id="s4:l2">En wat het nam, en wat het gaf:</l>
        <l id="s4:l3">Hoe 'k eens jonk-dartel ópwaarts trad,</l>
        <l id="s4:l4">Thans peinzend àfdaal naar het graf!</l>
        <l id="s4:l5">Maar hoe 'k, nog steeds vol lust en moed,</l>
        <l id="s4:l6">Met méer, dan óoit mijn jeugd bezat,</l>
        <l id="s4:l7">God dank - voor zóoveel licht en gloed</l>
        <l id="s4:l8">In 't open hart, en op het kronklend pad.</l>
      </lg>
      <lg id="s5" type="stanza">
        <l id="s5:l1">Gij rijk saisoen van rijpe kracht,</l>
        <l id="s5:l2">Mijn levensbeeld, mijn levensdoel...</l>
        <l id="s5:l3">Wat Weelde lente of zomer bragt' -</l>
        <l id="s5:l4">Uw Ernst behaagt aan mijn gevoel!</l>
        <l id="s5:l5">De Jeugd moog' prijken met haar blos,</l>
        <l id="s5:l6">De Grijsheid met haar zilvren hair...</l>
        <l id="s5:l7">In 't Leven, als in 't eenzaam Bosch,</l>
        <l id="s5:l8">Zijt Gij, ô Herfst! voor mij de kroon van 't Jaar.</l>
      </lg>
    </lg>
  </text>
</song>
