<?xml version='1.0' encoding='utf-8' standalone='yes'?>
<song>
  <meta>
    <id>16373</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody/>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">God groet u, coninghinne,</l>
        <l id="s1:l2">Maria soet gheluit,</l>
        <l id="s1:l3">ghij sijt een vat vol minnen</l>
        <l id="s1:l4">altoos ghebenedijt;</l>
        <l id="s1:l5">o weerde bruut der weelden,</l>
        <l id="s1:l6">u lof is ewich lanc,</l>
        <l id="s1:l7">fonteine des ewighen levens,</l>
        <l id="s1:l8">schenket ons der minnen dranc.</l>
      </lg>
      <lg id="s2" type="stanza">
        <l id="s2:l1">God groet u, alreclaerste</l>
        <l id="s2:l2">die ic aenschouwen mach;</l>
        <l id="s2:l3">Maria onse bewaerster,</l>
        <l id="s2:l4">si is een ewich dach</l>
        <l id="s2:l5">vol schoonheit sonder verdrieten,</l>
        <l id="s2:l6">vol alre doochden groot.</l>
        <l id="s2:l7">Och mocht ic haer ghenieten,</l>
        <l id="s2:l8">die edele rose root.</l>
      </lg>
      <lg id="s3" type="stanza">
        <l id="s3:l1">God groet u, merghensterren,</l>
        <l id="s3:l2">o spieghel sonder smit,</l>
        <l id="s3:l3">o schoonheit sonder meren,</l>
        <l id="s3:l4">o lelie onbesmit;</l>
        <l id="s3:l5">Maria edele sonne,</l>
        <l id="s3:l6">ic mach u gheven prijs,</l>
        <l id="s3:l7">ghi sijt een suver blomme,</l>
        <l id="s3:l8">een rose des paradijs.</l>
      </lg>
      <lg id="s4" type="stanza">
        <l id="s4:l1">God groet u, suver maghet,</l>
        <l id="s4:l2">o peerle der joncfrouwen schoon;</l>
        <l id="s4:l3">ghi schijnt ghelijc der sonnen</l>
        <l id="s4:l4">al in des hemels troon;</l>
        <l id="s4:l5">daer is si uutvercoren</l>
        <l id="s4:l6">een spieghel al volmaect,</l>
        <l id="s4:l7">als een vercierde rose,</l>
        <l id="s4:l8">och, moeder ende maecht.</l>
      </lg>
      <lg id="s5" type="stanza">
        <l id="s5:l1">God groet u, suver maghet,</l>
        <l id="s5:l2">o soete medecijn,</l>
        <l id="s5:l3">och dach die ewich daghet,</l>
        <l id="s5:l4">hoe gheerne waer ic bi di;</l>
        <l id="s5:l5">en wilt mi niet vergheten</l>
        <l id="s5:l6">wel edel honichroot,</l>
        <l id="s5:l7">als mi mijn herte sal breken</l>
        <l id="s5:l8">al in der uren der doot.</l>
      </lg>
    </lg>
  </text>
</song>
