<?xml version='1.0' encoding='utf-8' standalone='yes'?>
<song>
  <meta>
    <id>16843</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik weet een uitverkoren</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic weet een wtvercoren,</l>
        <l id="s1:l2">si staet vaste in minen moet;</l>
        <l id="s1:l3">na mi en wil si niet hooren,</l>
        <l id="s1:l4">groot liden ist dat si mi doet;</l>
        <l id="s1:l5">aen haer weet ic groot letten,</l>
        <l id="s1:l6">si doet mi aen groot leyt,</l>
        <l id="s1:l7">in alle steden van wetten,</l>
        <l id="s1:l8">doet si mi so cleyn bescheyt.</l>
      </lg>
      <lg id="s2" type="stanza">
        <l id="s2:l1">Daer ic eens was willecomen,</l>
        <l id="s2:l2">hieten si mi nu elders gaen;</l>
        <l id="s2:l3">die blinden oft die stommen</l>
        <l id="s2:l4">die en hebbens mi niet gedaen;</l>
        <l id="s2:l5">this al bi haren schulden</l>
        <l id="s2:l6">dat si mi geeft oorlof nu;</l>
        <l id="s2:l7">een ander, al waer si root gulden,</l>
        <l id="s2:l8">en kore ic, liefken, niet voor u.</l>
      </lg>
      <lg id="s3" type="stanza">
        <l id="s3:l1">Noch weet ick een dye wt gaet vrijen,</l>
        <l id="s3:l2">tisser misselijc wat hi brout,</l>
        <l id="s3:l3">seer amoureus is hi bi tijden,</l>
        <l id="s3:l4">als hi de alderliefste aenscout:</l>
        <l id="s3:l5">‘die liefste waer icse heffe oft legghe,</l>
        <l id="s3:l6">der minnen last valt mi te groot.’</l>
        <l id="s3:l7">Hi en cans haer niet geseggen,</l>
        <l id="s3:l8">hi is bicans van minnen doot.</l>
      </lg>
      <lg id="s4" type="stanza">
        <l id="s4:l1">Die poorten ende die mueren</l>
        <l id="s4:l2">die doen mi dicwil groote pyn,</l>
        <l id="s4:l3">nu moet ic altoos trueren,</l>
        <l id="s4:l4">al om der liefste mijn.</l>
        <l id="s4:l5">Als een ander gaet dansen ende spelen</l>
        <l id="s4:l6">ende bedrijven haer iolijt,</l>
        <l id="s4:l7">dan sidt ic thuys en truere</l>
        <l id="s4:l8">ende peynse, waer dat ghi zijt.</l>
      </lg>
      <lg id="s5" type="stanza">
        <l id="s5:l1">Schoon lief, u schoon visagie</l>
        <l id="s5:l2">doet mi dicwils na u staen;</l>
        <l id="s5:l3">ic heb so menighe passagie</l>
        <l id="s5:l4">om uwen wille ghegaen;</l>
        <l id="s5:l5">te water ende te lande,</l>
        <l id="s5:l6">tallen tijden vander nacht,</l>
        <l id="s5:l7">mijn schoenkens gevult met sande,</l>
        <l id="s5:l8">ende die bleven inden gracht.</l>
      </lg>
      <lg id="s6" type="stanza">
        <l id="s6:l1">Hier mede willen wi sluyten,</l>
        <l id="s6:l2">scoon lieveken, onser beyder sanc,</l>
        <l id="s6:l3">ic hope ic sal ghebruycken</l>
        <l id="s6:l4">noch eens uwen arme blanc:</l>
        <l id="s6:l5">dan is minen wil volcomen</l>
        <l id="s6:l6">in al dat myn herte begeert;</l>
        <l id="s6:l7">de liefste en wil ic niet nomen</l>
        <l id="s6:l8">want si is mi M. gulden weert.</l>
      </lg>
    </lg>
  </text>
</song>
