<?xml version='1.0' encoding='utf-8' standalone='yes'?>
<song>
  <meta>
    <id>18335</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Scheiden onverwinnelijk leed</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Sceiden, onverwinlic leit,</l>
        <l id="s1:l2">onvruechdelijc es dijn beghin,</l>
        <l id="s1:l3">dat nemic waerlic up mijn heit;</l>
        <l id="s1:l4">ten brinct gheen dinc meer lidens in.</l>
        <l id="s1:l5">Sceiden, du dwinx herte ende zin;</l>
        <l id="s1:l6">so langher tijt, so meer verdriet;</l>
        <l id="s1:l7">sceiden, dune ghenouchs mi niet.</l>
      </lg>
      <lg id="s2" type="stanza">
        <l id="s2:l1">So liever lief, so liever paer,</l>
        <l id="s2:l2">so meer verdriets den hertzen zi;</l>
        <l id="s2:l3">int sceiden hets een ure en jaer,</l>
        <l id="s2:l4">so lanc so meer verdriets in mi;</l>
        <l id="s2:l5">en hooptic niet om comen bi,</l>
        <l id="s2:l6">mijns lijfs gheduer waer als .i. riet;</l>
        <l id="s2:l7">sceiden, dune ghenouchs mi niet.</l>
      </lg>
      <lg id="s3" type="stanza">
        <l id="s3:l1">Al es beghin des sceidens zuer,</l>
        <l id="s3:l2">tlange merren en es niet zoet;</l>
        <l id="s3:l3">so langher dat de tijt gheduer,</l>
        <l id="s3:l4">te meer verlanghens in den moet.</l>
        <l id="s3:l5">Sceyden, nye en waerstu goet,</l>
        <l id="s3:l6">noch nie en es heil van di ghesciet;</l>
        <l id="s3:l7">sceiden, dune ghenouchs mi niet.</l>
      </lg>
      <lg id="s4" type="stanza">
        <l id="s4:l1">Als ic of sciet, mi was so wee;</l>
        <l id="s4:l2">mine dede ni dinc so grote pijn;</l>
        <l id="s4:l3">nu pijn mi .m. waerven mee,</l>
        <l id="s4:l4">dat ic so langhe van haer moet zijn.</l>
        <l id="s4:l5">So sere verlanct der hertzen mijn,</l>
        <l id="s4:l6">in weet niet wes mi es ghesciet:</l>
        <l id="s4:l7">sceiden, dune ghenouchs mi niet.</l>
      </lg>
      <lg id="s5" type="stanza">
        <l id="s5:l1">Hope, nu hebt mijns levens danc,</l>
        <l id="s5:l2">vor alle dinc ghi mi verhuecht;</l>
        <l id="s5:l3">al dinct mi tmerren wesen lanc,</l>
        <l id="s5:l4">in dinen troost vindic ghenuecht.</l>
        <l id="s5:l5">Ic biddu God mi zaen bewuecht,</l>
        <l id="s5:l6">bi haer, daer ic mijn hertze liet;</l>
        <l id="s5:l7">sceiden, dune ghenouchs mi niet.</l>
      </lg>
    </lg>
  </text>
</song>
