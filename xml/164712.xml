<?xml version='1.0' encoding='utf-8' standalone='yes'?>
<song>
  <meta>
    <id>164712</id>
    <date>
      <year-start>1612</year-start>
      <year-end>1612</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Wilhelmus</melody>
  <author>J. Jacobsz. Harlingen</author></meta>
  <text>
    <lg type="song">
      <lg id="s1" type="stanza">
        <l id="s1:l1">SAcharias ghesichte</l>
        <l id="s1:l2">Van den vlieghenden brief,</l>
        <l id="s1:l3">Die gaet men nu uyt richte,</l>
        <l id="s1:l4">Een gruwelijck bedrief</l>
        <l id="s1:l5">Laet hem doch niet ghenake</l>
        <l id="s1:l6">O Heer met sijnen vloeck,</l>
        <l id="s1:l7">Dan over diet so make,</l>
        <l id="s1:l8">Ghelijck ghetuycht zijn boeck.</l>
      </lg>
      <lg id="s2" type="stanza">
        <l id="s2:l1">Al worden sy vroom gheheeten</l>
        <l id="s2:l2">Die naders zijn bekent</l>
        <l id="s2:l3">Leughenaers stout vermeten,</l>
        <l id="s2:l4">Verwacht gheduldich t'ent,</l>
        <l id="s2:l5">Onse God sal noch wreecken</l>
        <l id="s2:l6">Al schietet niet terstont,</l>
        <l id="s2:l7">En sulcke loose treecken</l>
        <l id="s2:l8">Een yder maken condt.</l>
      </lg>
      <lg id="s3" type="stanza">
        <l id="s3:l1">Calomnieert versproocken</l>
        <l id="s3:l2">Wort die vrome van yder man,</l>
        <l id="s3:l3">Die 't boos laet onghewroken,</l>
        <l id="s3:l4">En t' quaet goet noemen can,</l>
        <l id="s3:l5">En God sal hem verdomen</l>
        <l id="s3:l6">Die den Godloosen prijst,</l>
        <l id="s3:l7">So wel als die den vromen</l>
        <l id="s3:l8">Ongherechtich verwijst.</l>
      </lg>
      <lg id="s4" type="stanza">
        <l id="s4:l1">Het zijn die laetste daghen,</l>
        <l id="s4:l2">Een sorghelijcke tijt,</l>
        <l id="s4:l3">Menich heeft nu behaghen,</l>
        <l id="s4:l4">Aen desen met jolijt</l>
        <l id="s4:l5">Die van haer self veel houden,</l>
        <l id="s4:l6">Gierich stout onverveert,</l>
        <l id="s4:l7">Lasteraers en den ouden</l>
        <l id="s4:l8">Onghehoorsaem verkeert.</l>
      </lg>
      <lg id="s5" type="stanza">
        <l id="s5:l1">Aldus sachmen gheschieden</l>
        <l id="s5:l2">In der Propheten tijt,</l>
        <l id="s5:l3">Doe werde des Wets ghebieden,</l>
        <l id="s5:l4">Gheachtet niet een mijt,</l>
        <l id="s5:l5">Die anders leert te dooden</l>
        <l id="s5:l6">Den vloecker van Gods naem,</l>
        <l id="s5:l7">Den hout raper uytrooden,</l>
        <l id="s5:l8">Met alle boose t'saem.</l>
      </lg>
      <lg id="s6" type="stanza">
        <l id="s6:l1">Recht averechts is het ghebleken,</l>
        <l id="s6:l2">Int lest van Israel,</l>
        <l id="s6:l3">Die vrome worden versteken,</l>
        <l id="s6:l4">Het volck leefde rebel,</l>
        <l id="s6:l5">Maer hoe sy zint ghevaren</l>
        <l id="s6:l6">T'neghende Ezechiel,</l>
        <l id="s6:l7">Dat gaetet u verclaren</l>
        <l id="s6:l8">Met een schrickelijck spel.</l>
      </lg>
      <lg id="s7" type="stanza">
        <l id="s7:l1">In sulcken wraeck o Heere</l>
        <l id="s7:l2">Laet ons gheteeckent staen,</l>
        <l id="s7:l3">Van hem die linnen kleere</l>
        <l id="s7:l4">En t'schrijf koker heeft aen,</l>
        <l id="s7:l5">Want veel suchten en trueren</l>
        <l id="s7:l6">Hebben ons nu gheraeckt,</l>
        <l id="s7:l7">Om dat Ierusalems mueren</l>
        <l id="s7:l8">Deerlijck worden gheswaeckt.</l>
      </lg>
      <lg id="s8" type="stanza">
        <l id="s8:l1">Alle onse ghedachten,</l>
        <l id="s8:l2">Ons hert en onsen sin,</l>
        <l id="s8:l3">Ons raedt, ons daedt, ons crachten,</l>
        <l id="s8:l4">En al onse ghewin,</l>
        <l id="s8:l5">Ia wat wy connen bedrijven,</l>
        <l id="s8:l6">Om sulcx te keeren staet,</l>
        <l id="s8:l7">Met u gheest wit ons stijven</l>
        <l id="s8:l8">In dees ellende quaet.</l>
      </lg>
      <lg id="s9" type="stanza">
        <l id="s9:l1">Salomon doet vermanen,</l>
        <l id="s9:l2">Ghelijckt ons is vergaen,</l>
        <l id="s9:l3">Hy sach van haer die tranen,</l>
        <l id="s9:l4">Die onrecht worde ghedaen,</l>
        <l id="s9:l5">Haer vyant was te machtich,</l>
        <l id="s9:l6">Daer was gheen troost in noot,</l>
        <l id="s9:l7">Dus voor dit leven clachtich</l>
        <l id="s9:l8">Eyscht hy veel meer die doot.</l>
      </lg>
      <lg id="s10" type="stanza">
        <l id="s10:l1">Slecht ende recht o Heere,</l>
        <l id="s10:l2">Bewaert ons alle ghelijck,</l>
        <l id="s10:l3">Dat wy u woort so leere</l>
        <l id="s10:l4">Dat ons tot gheenen strijck,</l>
        <l id="s10:l5">Maer als een vasten ancker</l>
        <l id="s10:l6">Tot onser sielen staet,</l>
        <l id="s10:l7">Op dat niet als de cancker</l>
        <l id="s10:l8">Ons sulcke sieckte slaet.</l>
      </lg>
    </lg>
  </text>
</song>
