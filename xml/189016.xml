<?xml version='1.0' encoding='utf-8' standalone='yes'?>
<song>
  <meta>
    <id>189016</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Lofzang van Maria</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Elck Christen let aent lijf</l>
        <l id="s1:l2">Staet int gheloove stijf,</l>
        <l id="s1:l3">Weest mannelijck en crachtich,</l>
        <l id="s1:l4">En laet al u bedrijf</l>
        <l id="s1:l5">Gheschieden tot beclijf</l>
        <l id="s1:l6">In der liefden eendrachtich.</l>
      </lg>
      <lg id="s2" type="stanza">
        <l id="s2:l1">Eendrachtich blijft ghesint.</l>
        <l id="s2:l2">Waeyt niet met alle wint</l>
        <l id="s2:l3">Der leeringhen vol listen</l>
        <l id="s2:l4">Weest int verstant gheen kint</l>
        <l id="s2:l5">Want men ter werelt vint</l>
        <l id="s2:l6">Menighen valschen Christen.</l>
      </lg>
      <lg id="s3" type="stanza">
        <l id="s3:l1">De valsche Christen schaer</l>
        <l id="s3:l2">Die doet nu hier nu daer</l>
        <l id="s3:l3">Wonder groot om verhalen</l>
        <l id="s3:l4">Waert dat moghelijck waer.</l>
        <l id="s3:l5">D'iutvercoren eerbaer,</l>
        <l id="s3:l6">De sonden sy doen dwalen.</l>
      </lg>
      <lg id="s4" type="stanza">
        <l id="s4:l1">Wie u doet dwalen hy</l>
        <l id="s4:l2">Mach wesen wie hy zy</l>
        <l id="s4:l3">Sijn oordeel sal hy draghen</l>
        <l id="s4:l4">Den verleyder hier by</l>
        <l id="s4:l5">Die en gaet oock niet vry</l>
        <l id="s4:l6">Hy salt namaels beclaghen.</l>
      </lg>
      <lg id="s5" type="stanza">
        <l id="s5:l1">Wel ist te claghen//jaet,</l>
        <l id="s5:l2">In dese daghen//quaet</l>
        <l id="s5:l3">T'menichvuldich verleyden,</l>
        <l id="s5:l4">Sorghe te draghen//staet</l>
        <l id="s5:l5">Der slanghen laghen//raet,</l>
        <l id="s5:l6">End schalckheyt te onderscheyden.</l>
      </lg>
      <lg id="s6" type="stanza">
        <l id="s6:l1">Onderscheyden met moet,</l>
        <l id="s6:l2">De gheesten quaet of goet,</l>
        <l id="s6:l3">Gheen wapen wy en voeren,</l>
        <l id="s6:l4">Om quetsen vleesch en bloet</l>
        <l id="s6:l5">Maer teghen overvloet,</l>
        <l id="s6:l6">Gheesten die t'volck beroeren.</l>
      </lg>
      <lg id="s7" type="stanza">
        <l id="s7:l1">Onder t'volck waren doch</l>
        <l id="s7:l2">Valsche Propheten, noch</l>
        <l id="s7:l3">Zijn onder u seer coene</l>
        <l id="s7:l4">Leeraers, door wiens bedroch</l>
        <l id="s7:l5">Ende verghistich soch</l>
        <l id="s7:l6">Secten zijn in saysoene.</l>
      </lg>
      <lg id="s8" type="stanza">
        <l id="s8:l1">Secten maecken sy meest</l>
        <l id="s8:l2">Die daer zijn sonder gheest</l>
        <l id="s8:l3">En vleyschelijck ghedreven</l>
        <l id="s8:l4">Maer ghy elck die God vreest,</l>
        <l id="s8:l5">Blijft in den rechten keest</l>
        <l id="s8:l6">Der liefden Gods verheven.</l>
      </lg>
      <lg id="s9" type="stanza">
        <l id="s9:l1">Blijft in der liefden Wet</l>
        <l id="s9:l2">Ghestadich int ghebedt</l>
        <l id="s9:l3">Laet u herte niet keeren</l>
        <l id="s9:l4">Van dijn heylich opset</l>
        <l id="s9:l5">Ghy wort een salich let</l>
        <l id="s9:l6">Aen het lichaem des Heeren.</l>
      </lg>
    </lg>
  </text>
</song>
