<?xml version='1.0' encoding='utf-8' standalone='yes'?>
<song>
  <meta>
    <id>189134</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Psalm 009 Datheen</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ghelooft so zy de Heere goet,</l>
        <l id="s1:l2">Den God Isrels vrientlijck en soet,</l>
        <l id="s1:l3">Hy heeft sijn vollick uyt ghenaden,</l>
        <l id="s1:l4">Versocht verlost ende ontladen.</l>
      </lg>
      <lg id="s2" type="stanza">
        <l id="s2:l1">Den Hooren onser salicheyt,</l>
        <l id="s2:l2">Vol ghenaden ende waerheyt,</l>
        <l id="s2:l3">Heeft de Heer op gherecht seer goedich</l>
        <l id="s2:l4">In Davids huys sijn knecht ootmoedich.</l>
      </lg>
      <lg id="s3" type="stanza">
        <l id="s3:l1">Also hy hadt belooft certeyn,</l>
        <l id="s3:l2">Door sijn Propheten heylich, reyn,</l>
        <l id="s3:l3">Ons te verlossen, uyt de handen,</l>
        <l id="s3:l4">Van onse haters en vyanden.</l>
      </lg>
      <lg id="s4" type="stanza">
        <l id="s4:l1">Op dat hy onse vaderen tsaem,</l>
        <l id="s4:l2">Barmherticheyt dede bequaem,</l>
        <l id="s4:l3">En sijn verbont heylich ghepresen,</l>
        <l id="s4:l4">Volbracht, en wild' ghedachtich wesen.</l>
      </lg>
      <lg id="s5" type="stanza">
        <l id="s5:l1">Dat is den eedt vast ende sterck,</l>
        <l id="s5:l2">Die hy Abraham in dit perck,</l>
        <l id="s5:l3">Onsen voorvader heeft ghesworen,</l>
        <l id="s5:l4">Diens gheslachte hy heeft vercooren,</l>
      </lg>
      <lg id="s6" type="stanza">
        <l id="s6:l1">Om ons te gheven t'samen al,</l>
        <l id="s6:l2">Verlost te wesen in dit dal,</l>
        <l id="s6:l3">Van ons vyanden groot en cleene,</l>
        <l id="s6:l4">Hem te dienen suyver en reene.</l>
      </lg>
      <lg id="s7" type="stanza">
        <l id="s7:l1">Alle de tijt ons levens lanck,</l>
        <l id="s7:l2">In heylicheyt sonder bedwanck</l>
        <l id="s7:l3">En gherechticheyt t'allen daghen,</l>
        <l id="s7:l4">Die onsen God wel sal behaghen.</l>
      </lg>
    </lg>
  </text>
</song>
