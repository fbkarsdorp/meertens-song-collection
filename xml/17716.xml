<?xml version='1.0' encoding='utf-8' standalone='yes'?>
<song>
  <meta>
    <id>17716</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Nieuwjaar heeft mij verheugd</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">‘Nieuwe jaer haet mich verhuecht</l>
        <l id="s1:l2">met rechter vruecht,</l>
        <l id="s1:l3">vrauwe, in dijnre hoede.</l>
        <l id="s1:l4">Du aens mijns hertze also bewuecht</l>
        <l id="s1:l5">met dijnre duecht;</l>
        <l id="s1:l6">wi soldichs werden moede?</l>
      </lg>
      <lg id="s2" type="stanza">
        <l id="s2:l1">‘Ich haen ghehadt der jaren veil</l>
        <l id="s2:l2">met vruechden speil,</l>
        <l id="s2:l3">dan can mi niet verdriesen.</l>
        <l id="s2:l4">Met trauwen icht voor niders heil,</l>
        <l id="s2:l5">hoe das ich queil,</l>
        <l id="s2:l6">ich wils nu voort gheniesen.</l>
      </lg>
      <lg id="s3" type="stanza">
        <l id="s3:l1">‘Up erde en anich liever gein</l>
        <l id="s3:l2">dan du allein,</l>
        <l id="s3:l3">dat saeltu wael bevinden;</l>
        <l id="s3:l4">want ich di diene in trauwen rein,</l>
        <l id="s3:l5">niet als vilein,</l>
        <l id="s3:l6">die helt met allen winden.</l>
      </lg>
      <lg id="s4" type="stanza">
        <l id="s4:l1">‘Dus blijfstu in mijns hertzen bloet,</l>
        <l id="s4:l2">lief beilde zoet,</l>
        <l id="s4:l3">boven allen wiven;</l>
        <l id="s4:l4">du aens mijn hertze ende ooc mijn moet,</l>
        <l id="s4:l5">in dijn behoet;</l>
        <l id="s4:l6">dijn eighin moetic bliven.</l>
      </lg>
      <lg id="s5" type="stanza">
        <l id="s5:l1">‘Dit jaer ende al die volghen naer,</l>
        <l id="s5:l2">vrauwe, weit vorwaer,</l>
        <l id="s5:l3">so blivic dir ghestade.</l>
        <l id="s5:l4">Liever ledic liden zwaer,</l>
        <l id="s5:l5">al mine jaer,</l>
        <l id="s5:l6">dan ich di ontrauwe dade.</l>
      </lg>
      <lg id="s6" type="stanza">
        <l id="s6:l1">‘Nu jon mi dan dijns vruechts ghecrijch,</l>
        <l id="s6:l2">vrauwe duechdenrijch,</l>
        <l id="s6:l3">blijft in trauwen vaste.</l>
        <l id="s6:l4">God jonne ons tween eendrachtelijch</l>
        <l id="s6:l5">sijn hemelrijch</l>
        <l id="s6:l6">met sijnre vrienden raste.</l>
      </lg>
    </lg>
  </text>
</song>
