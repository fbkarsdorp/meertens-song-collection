<?xml version='1.0' encoding='utf-8' standalone='yes'?>
<song>
  <meta>
    <id>188218</id>
    <date>
      <year-start>1853</year-start>
      <year-end>1853</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Van liefde komt groot lijden,</l>
        <l id="s1:l2">Dat hart en bloed verslindt;</l>
        <l id="s1:l3">En och, hoe heeft Maria</l>
        <l id="s1:l4">Gods Zone niet bemind!</l>
        <l id="s1:l5">Zij droeg hem de liefde met zóo veel vuur,</l>
        <l id="s1:l6">Bij zijne bittre smarte</l>
        <l id="s1:l7">Heeft zij noch rust noch duur.</l>
      </lg>
      <lg id="s2" type="stanza">
        <l id="s2:l1">Maria was in lijden;</l>
        <l id="s2:l2">Zij dwaalde droevig rond -</l>
        <l id="s2:l3">Tot voor Jeruuz'lems poorte,</l>
        <l id="s2:l4">Die zij ontsloten vond.</l>
        <l id="s2:l5">Daar zag zij Hem komen, haars harten lief,</l>
        <l id="s2:l6">Beladen met het kruishout</l>
        <l id="s2:l7">Als een verwezen dief.</l>
      </lg>
      <lg id="s3" type="stanza">
        <l id="s3:l1">Toen zij met weenende oogen</l>
        <l id="s3:l2">Hem in het aanschijn zag,</l>
        <l id="s3:l3">‘O mij!’ riep zij, ‘eilaci,</l>
        <l id="s3:l4">‘Is dit de droeve dag,</l>
        <l id="s3:l5">‘Die van de Profeten is g'openbaard,</l>
        <l id="s3:l6">Die mij het hart zou grieven</l>
        <l id="s3:l7">‘Met zulk een bitter zwaard!’</l>
      </lg>
      <lg id="s4" type="stanza">
        <l id="s4:l1">Haar Zone zeide: ‘Moeder!</l>
        <l id="s4:l2">Gegroet zoo zult gij zijn!</l>
        <l id="s4:l3">Ik moet het kruishout dragen;</l>
        <l id="s4:l4">'k Moet lijden al de pijn,</l>
        <l id="s4:l5">Door Adam, mijn zondigen knecht, verdiend</l>
        <l id="s4:l6">Voor hem zoo wil ik sterven:</l>
        <l id="s4:l7">Het was mijn liefste vriend.’</l>
      </lg>
      <lg id="s5" type="stanza">
        <l id="s5:l1">‘Nu ben ik hier alleenig:</l>
        <l id="s5:l2">Een moeder ongetroost</l>
        <l id="s5:l3">Ik zie, van alle menschen,</l>
        <l id="s5:l4">Gods Zone hulpeloost:</l>
        <l id="s5:l5">Ik minde Hem teder; ik heb Hem zoo lief...</l>
        <l id="s5:l6">Mocht ik Hem dragen helpen -</l>
        <l id="s5:l7">Mijn lijden wierd gerief!’</l>
      </lg>
      <lg id="s6" type="stanza">
        <l id="s6:l1">‘Gij zijt daar niet alleenig,</l>
        <l id="s6:l2">O eedle Maagd zoo schoon!</l>
        <l id="s6:l3">Ik ben een Hemelbode,</l>
        <l id="s6:l4">Die staat voor 's Hoogsten Troon.</l>
        <l id="s6:l5">Het is er mijn Heere, die zelf mij zendt,</l>
        <l id="s6:l6">Dat ik u zoude troosten;</l>
        <l id="s6:l7">Zeg mij, of gij Hem kent?’</l>
      </lg>
      <lg id="s7" type="stanza">
        <l id="s7:l1">‘En zoude ik Hem niet kennen!</l>
        <l id="s7:l2">‘Ik ken Hem meer dan gij:</l>
        <l id="s7:l3">‘Ik zag Hem smarte lijden,</l>
        <l id="s7:l4">‘Die smarte foltert mij:</l>
        <l id="s7:l5">‘Zijn vleesch en zijn bloed zijn uit mij gegaan.</l>
        <l id="s7:l6">‘Ik zie zijn armen strekken</l>
        <l id="s7:l7">‘En aan het kruishout slaan.</l>
      </lg>
      <lg id="s8" type="stanza">
        <l id="s8:l1">‘Ik hoor mijn Zone roepen,</l>
        <l id="s8:l2">Den toorne Gods ten zoen:</l>
        <l id="s8:l3">Vergeef hun, die niet weten,</l>
        <l id="s8:l4">O Vader, wat zij doen!</l>
        <l id="s8:l5">Ik heb er het woord uit zijn mond verstaan:</l>
        <l id="s8:l6">De moordenaar, in rouwe,</l>
        <l id="s8:l7">Zal naar den Hemel gaan.’</l>
      </lg>
      <lg id="s9" type="stanza">
        <l id="s9:l1">En de Englen zongen heerlijk</l>
        <l id="s9:l2">Ten hoogen Hemeltroon;</l>
        <l id="s9:l3">De Moeder stond zoo droevig</l>
        <l id="s9:l4">Bij 't Kruishout van den Zoon.</l>
        <l id="s9:l5">‘O Moeder,’ zoo sprak Hij, ‘zie hier uw kind</l>
        <l id="s9:l6">Joannes, zie uw moeder,</l>
        <l id="s9:l7">Zoo teêr van mij bemind.’</l>
      </lg>
      <lg id="s10" type="stanza">
        <l id="s10:l1">Met opgeheven handen</l>
        <l id="s10:l2">Zoo stond de Moeder steeds,</l>
        <l id="s10:l3">Geen tranen had zij langer</l>
        <l id="s10:l4">Voor zoo veel zieleleeds.</l>
        <l id="s10:l5">‘O Vader,’ zoo jammert een heesch geruisch,</l>
        <l id="s10:l6">‘Hoe hebt Ge mij verlaten!’</l>
        <l id="s10:l7">Dat roept haar Zoon aan 't Kruis.</l>
      </lg>
      <lg id="s11" type="stanza">
        <l id="s11:l1">Maria zag Hem hangen:</l>
        <l id="s11:l2">Hij hing er naakt en bloot.</l>
        <l id="s11:l3">‘Mij dorst,’ zoo riep Hij klaaglijk</l>
        <l id="s11:l4">In altoos dieper nood.</l>
        <l id="s11:l5">De zoete fonteine, zoo mild voor ons,</l>
        <l id="s11:l6">Had zelf geen drup meer over;</l>
        <l id="s11:l7">Haar lescht een wrange spons.</l>
      </lg>
      <lg id="s12" type="stanza">
        <l id="s12:l1">En de Englen zongen heerlijk</l>
        <l id="s12:l2">Ten hoogen Hemeltroon:</l>
        <l id="s12:l3">De Moeder stond zoo droevig</l>
        <l id="s12:l4">Bij 't Kruishout van den Zoon.</l>
        <l id="s12:l5">Zijn stervenden lippen een kreet ontvliet....</l>
        <l id="s12:l6">‘Het is volbracht,’ zoo ruischt 'et.</l>
        <l id="s12:l7">Maria hoorde 't niet.</l>
      </lg>
    </lg>
  </text>
</song>
