<?xml version='1.0' encoding='utf-8' standalone='yes'?>
<song>
  <meta>
    <id>193504</id>
    <date>
      <year-start>1685</year-start>
      <year-end>1685</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody>Psalm 055 Datheen</melody>
  <author>Joachim Oudaen, Dirk Rafaelsz. Camphuysen</author></meta>
  <text>
    <lg type="song">
      <lg id="s1" type="stanza">
        <l id="s1:l1">NEem mijn gebed, o God, ter ooren:</l>
        <l id="s1:l2">Dat mijn gesmeek niet ga verloren,</l>
        <l id="s1:l3">Als Gy U zoud voor my verbergen:</l>
        <l id="s1:l4">Verhoor my Heer, en neem in acht,</l>
        <l id="s1:l5">Al 't geen, mistroostig in mijn klacht,</l>
        <l id="s1:l6">Ik U met naar gebaar moet vergen.</l>
      </lg>
      <lg id="s2" type="stanza">
        <l id="s2:l1">De roep mijns vyands, zoo vermeten,</l>
        <l id="s2:l2">Beangstigt my't beroert geweten;</l>
        <l id="s2:l3">Die goddelooze doet my beven:</l>
        <l id="s2:l4">Men staat door ongerechtigheyd,</l>
        <l id="s2:l5">My valschelijk te last geleyt,</l>
        <l id="s2:l6">Uyt haat, en toorne, my na 't leven.</l>
      </lg>
      <lg id="s3" type="stanza">
        <l id="s3:l1">Mijn hert, van smert als toegenepen,</l>
        <l id="s3:l2">Van schrik in't binnenst' aangegrepen,</l>
        <l id="s3:l3">Begint my 't dood-zweet uyt te breken,</l>
        <l id="s3:l4">Dien vrees, en beving, sidd'ren doet;</l>
        <l id="s3:l5">Een rilling rijd my door het bloed,</l>
        <l id="s3:l6">Of 't lijf in 't water waar gesteken.</l>
      </lg>
      <lg id="s4" type="stanza">
        <l id="s4:l1">Dit doet my zeggen in mijn zuchten,</l>
        <l id="s4:l2">Och! had ik vleug'len om t'ontvluchten</l>
        <l id="s4:l3">Gelijk een duyf; zoo vloog ik henen,</l>
        <l id="s4:l4">Ik bleef dan waar ik blijven mocht;</l>
        <l id="s4:l5">Ik zworf door wijd' en ope locht;</l>
        <l id="s4:l6">En 't woeste mocht my rust verleenen.</l>
      </lg>
      <lg id="s5" type="stanza">
        <l id="s5:l1">Ik zouw my haasten om t'ontkomen,</l>
        <l id="s5:l2">Om niet te worden weggenomen</l>
        <l id="s5:l3">Van 't dryvend' onweer; maar, ontweken,</l>
        <l id="s5:l4">Den storm te mijden, die my vat:</l>
        <l id="s5:l5">'k Zie twist en wrevel in de stad;</l>
        <l id="s5:l6">Verdeel de tongen die z'ontsteken.</l>
      </lg>
      <lg id="s6" type="stanza">
        <l id="s6:l1">Zy staan in 't rond hier, t'aller uuren,</l>
        <l id="s6:l2">Gelijk een schildwacht op de muuren;</l>
        <l id="s6:l3">En die z'er gaarne binnen laten,</l>
        <l id="s6:l4">Zijn overlast, en onbescheyd,</l>
        <l id="s6:l5">Verderf, en ongerechtigheyd;</l>
        <l id="s6:l6">Bedrog en wijkt niet van haar straten.</l>
      </lg>
      <lg id="s7" type="stanza">
        <l id="s7:l1">Waar 't nu geweest, hy die my hoonde,</l>
        <l id="s7:l2">Een die voorheen zich vyand toonde,</l>
        <l id="s7:l3">Ik had het met gemak gedragen;</l>
        <l id="s7:l4">Ook had ik, dacht ik, dat zijn haat</l>
        <l id="s7:l5">Te mywaarts ging, uyt stof van staat,</l>
        <l id="s7:l6">Een and'ren omweg ingeslagen.</l>
      </lg>
      <lg id="s8" type="stanza">
        <l id="s8:l1">Maar gy, die my dit onheyl baarde,</l>
        <l id="s8:l2">Waart met my van een zelve waarde;</l>
        <l id="s8:l3">Mijn leyds- en scheyds-man, mijn bekende;</l>
        <l id="s8:l4">Met wien ik in gemeenzaamheyd</l>
        <l id="s8:l5">Mijns herts geheym heb overleyd,</l>
        <l id="s8:l6">Als ik my vond mijn raad ten ende.</l>
      </lg>
      <lg id="s9" type="stanza">
        <l id="s9:l1">Of zocht ik naar het Huys des Heeren</l>
        <l id="s9:l2">Te gaan, ook dat was uw' begeeren;</l>
        <l id="s9:l3">My tot gezelschap by gebleven,</l>
        <l id="s9:l4">Geleyde gy m'aan Gods-altaar,</l>
        <l id="s9:l5">En pleegd' een zelve Kerk-gebaar,</l>
        <l id="s9:l6">Als uyt een zelve grond van leven.</l>
      </lg>
      <lg id="s10" type="stanza">
        <l id="s10:l1">O huychelaar in's Heeren zaken,</l>
        <l id="s10:l2">Wil nu de dood haar schuld-eysch maken,</l>
        <l id="s10:l3">Zy voert al levend' u ter hellen;</l>
        <l id="s10:l4">Zoo dringt, gehuysvest in 't verstand,</l>
        <l id="s10:l5">Tot binnen in uw' ingewand</l>
        <l id="s10:l6">De boosheyd, die u neer zal vellen.</l>
      </lg>
      <lg id="s11" type="stanza">
        <l id="s11:l1">Wat my belangt, 'k laat menschen varen;</l>
        <l id="s11:l2">God zal my redden en bewaren;</l>
        <l id="s11:l3">Te Hemwaarts gaat mijn klacht, en bede,</l>
        <l id="s11:l4">Des morgens vroeg, en 's avonds, laat;</l>
        <l id="s11:l5">Gelijkz' ook 's middags tot Hem gaat:</l>
        <l id="s11:l6">En Hy verlost mijn ziel in vrede.</l>
      </lg>
      <lg id="s12" type="stanza">
        <l id="s12:l1">Hoe veelze zijn die my bestrijden,</l>
        <l id="s12:l2">God zal my van hun macht bevrijden;</l>
        <l id="s12:l3">En, als van ouds, de rechter wezen:</l>
        <l id="s12:l4">Hy zal hen straffen in 't geding,</l>
        <l id="s12:l5">Dewijlze geen verandering</l>
        <l id="s12:l6">Bewijzen, met Hem meer te vreezen.</l>
      </lg>
      <lg id="s13" type="stanza">
        <l id="s13:l1">Zy slaan hun handen aan die genen,</l>
        <l id="s13:l2">Die 't wel en vreedzaam met hen meenen;</l>
        <l id="s13:l3">Z'ontheyligen verbond en eeden:</l>
        <l id="s13:l4">Zelfs als hun mond, als onvermoeyt,</l>
        <l id="s13:l5">Van boter druypt, en oli vloeyt,</l>
        <l id="s13:l6">Is 't hert vol krijgs; een zwaard hun reden.</l>
      </lg>
      <lg id="s14" type="stanza">
        <l id="s14:l1">De vrome werp, in al zijn zaken,</l>
        <l id="s14:l2">Zijn zorg op God; die zal 't wel maken,</l>
        <l id="s14:l3">En hen voor wank'len steeds behouwen:</l>
        <l id="s14:l4">Die mannen des bedrogs, en bloeds,</l>
        <l id="s14:l5">Ter kuyl doet dalen onverhoeds:</l>
        <l id="s14:l6">Ik zal, o Heer, op U vertrouwen.</l>
      </lg>
    </lg>
  </text>
</song>
