<?xml version='1.0' encoding='utf-8' standalone='yes'?>
<song>
  <meta>
    <id>22511</id>
    <date>
      <year-start>1500</year-start>
      <year-end>1510</year-end>
    </date>
    <location>
      <orginal-name>noordelijke nederlanden (holland?)</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags>
      <tag standard-name="dialooglied" translation="dialogue song">dialooglied</tag>
    </tags>
    <melody>Conditor alme siderum</melody>
    <categories>
      <category translation="formal genres">formele genres</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">Heft op dijn cruys mijn lieue <rhyme label="a" type="m">bruijt</rhyme></l>
        <l id="s1:l2" met="4" type="-+">ende volch my na ganc dijns selfs <rhyme label="a" type="m" corresp="#s1:l1">wt</rhyme></l>
        <l id="s1:l3" met="4" type="-+">want ic gedragen heb voer <rhyme label="b" type="m">dij</rhyme></l>
        <l id="s1:l4" met="4" type="-+">hebstu mij lief so ganc na <rhyme label="b" type="m" corresp="#s1:l3">mij</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">O iesu alder liefste <rhyme label="a" type="m">heer</rhyme></l>
        <l id="s2:l2" met="4" type="-+">ic bin noch ionc ende daer toe <rhyme label="a" type="m" corresp="#s2:l1">teer</rhyme></l>
        <l id="s2:l3" met="4" type="-+">ic heb di lief dats ymmer <rhyme label="b" type="m">waer</rhyme></l>
        <l id="s2:l4" met="4" type="-+">mer tcruijs dat valt mi veel te <rhyme label="b" type="m" corresp="#s2:l3">swaer</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">Ic was oec ionc doen ic dat <rhyme label="a" type="m">droech</rhyme></l>
        <l id="s3:l2" met="4" type="-+">claech niet du biste sterc <rhyme label="a" type="m" corresp="#s3:l1">genoech</rhyme></l>
        <l id="s3:l3" met="4" type="-+">veel teder was ic oec dan <rhyme label="b" type="m">ghij</rhyme></l>
        <l id="s3:l4" met="4" type="-+">ganc voert ende swijch ende siet op <rhyme label="b" type="m" corresp="#s3:l3">mij</rhyme></l>
      </lg>
      <lg id="s4" type="stanza">
        <l id="s4:l1" met="4" type="-+">Och sal ic moeten viren <rhyme label="a" type="m">vasten</rhyme></l>
        <l id="s4:l2" met="4" type="-+">ende screijen bidden luttel <rhyme label="a" type="m" corresp="#s4:l1">rasten</rhyme></l>
        <l id="s4:l3" met="4" type="-+">versmaet ende ongheachtet <rhyme label="b" type="m">sijn</rhyme></l>
        <l id="s4:l4" met="4" type="-+">dat sal mij een swaer cruce <rhyme label="b" type="m" corresp="#s4:l3">sijn</rhyme></l>
      </lg>
      <lg id="s5" type="stanza">
        <l id="s5:l1" met="4" type="-+">Dat heb ic al om di <rhyme label="a" type="m">geleden</rhyme></l>
        <l id="s5:l2" met="4" type="-+">vroech ende spaij tot meniger <rhyme label="a" type="m" corresp="#s5:l1">steden</rhyme></l>
        <l id="s5:l3" met="4" type="-+">ende oec daer toe den bitteren <rhyme label="b" type="m">doot</rhyme></l>
        <l id="s5:l4" met="4" type="-+">coem voert ende denc op mijne <rhyme label="b" type="m" corresp="#s5:l3">noot</rhyme></l>
      </lg>
      <lg id="s6" type="stanza">
        <l id="s6:l1" met="4" type="-+">Sal ic dan ymmer moeten <rhyme label="a" type="m">striden</rhyme></l>
        <l id="s6:l2" met="4" type="-+">van vr tot vr van tijt tot <rhyme label="a" type="m" corresp="#s6:l1">tiden</rhyme></l>
        <l id="s6:l3" met="4" type="-+">sal ic dat sware cruce <rhyme label="b" type="m">dragen</rhyme></l>
        <l id="s6:l4" met="4" type="-+">ic mach wel suchten ende <rhyme label="b" type="m" corresp="#s6:l3">clagen</rhyme></l>
      </lg>
      <lg id="s7" type="stanza">
        <l id="s7:l1" met="4" type="-+">Ten baet geen suchten of geen <rhyme label="a" type="m">clagen</rhyme></l>
        <l id="s7:l2" met="4" type="-+">du moetste hier dat cruce <rhyme label="a" type="m" corresp="#s7:l1">dragen</rhyme></l>
        <l id="s7:l3" met="4" type="-+">gods ordel salse na <rhyme label="b" type="m">verdoemen</rhyme></l>
        <l id="s7:l4" met="4" type="-+">die sonder cruijs ten ordel <rhyme label="b" type="m" corresp="#s7:l3">comen</rhyme></l>
      </lg>
      <lg id="s8" type="stanza">
        <l id="s8:l1" met="4" type="-+">Hoe mach ic liden dit <rhyme label="a" type="m">bedwanc</rhyme></l>
        <l id="s8:l2" met="4" type="-+">die last is swaer die wech is <rhyme label="a" type="m" corresp="#s8:l1">lanc</rhyme></l>
        <l id="s8:l3" met="4" type="-+">ic bin des cruces <rhyme label="b" type="m">onghewoen</rhyme></l>
        <l id="s8:l4" met="4" type="-+">och spaer mij heer marien <rhyme label="b" type="m" corresp="#s8:l3">soen</rhyme></l>
      </lg>
      <lg id="s9" type="stanza">
        <l id="s9:l1" met="4" type="-+">Ongewoent beswaert den <rhyme label="a" type="m">moet</rhyme></l>
        <l id="s9:l2" met="4" type="-+">mer liefte maket al dinc <rhyme label="a" type="m" corresp="#s9:l1">goet</rhyme></l>
        <l id="s9:l3" met="4" type="-+">om dat du bist van minnen <rhyme label="b" type="m">cout</rhyme></l>
        <l id="s9:l4" met="4" type="-+">so hebstu tcruces gheen <rhyme label="b" type="m" corresp="#s9:l3">gewout</rhyme></l>
      </lg>
      <lg id="s10" type="stanza">
        <l id="s10:l1" met="4" type="-+">Dijn vrienden gheefstu wenich <rhyme label="a" type="m">rasten</rhyme></l>
        <l id="s10:l2" met="4" type="-+">mi gruwelt voer des cruces <rhyme label="a" type="m" corresp="#s10:l1">lasten</rhyme></l>
        <l id="s10:l3" met="4" type="-+">ic sorch ic salt niet mogen <rhyme label="b" type="m">harden</rhyme></l>
        <l id="s10:l4" met="4" type="-+">heer iesu wat sal mijns <rhyme label="b" type="m" corresp="#s10:l3">gewarden</rhyme></l>
      </lg>
      <lg id="s11" type="stanza">
        <l id="s11:l1" met="4" type="-+">Dat cruce is so duren <rhyme label="a" type="m">pant</rhyme></l>
        <l id="s11:l2" met="4" type="-+">dat ic dat niet dan vrienden <rhyme label="a" type="m" corresp="#s11:l1">sant</rhyme></l>
        <l id="s11:l3" met="4" type="-+">wilstu hebben dit vrientscap <rhyme label="b" type="m">mijn</rhyme></l>
        <l id="s11:l4" met="4" type="-+">so moetstu hier gecrucet <rhyme label="b" type="m" corresp="#s11:l3">sijn</rhyme></l>
      </lg>
      <lg id="s12" type="stanza">
        <l id="s12:l1" met="4" type="-+">Och heer hoe bistu mi dus <rhyme label="a" type="m">hart</rhyme></l>
        <l id="s12:l2" met="4" type="-+">dat cruijs doet mi seer grote <rhyme label="a" type="m" corresp="#s12:l1">smart</rhyme></l>
        <l id="s12:l3" met="4" type="-+">men leest doch inden heiliger <rhyme label="b" type="m">scrift</rhyme></l>
        <l id="s12:l4" met="4" type="-+">dijn bord is soet dijn last is <rhyme label="b" type="m" corresp="#s12:l3">licht</rhyme></l>
      </lg>
      <lg id="s13" type="stanza">
        <l id="s13:l1" met="4" type="-+">Waentstu dan in die rosen te <rhyme label="a" type="m">baden</rhyme></l>
        <l id="s13:l2" met="4" type="-+">du moets yerst doer den dornen <rhyme label="a" type="m" corresp="#s13:l1">waden</rhyme></l>
        <l id="s13:l3" met="4" type="-+">wat hebstu noch voer mij <rhyme label="b" type="m">geleden</rhyme></l>
        <l id="s13:l4" met="4" type="-+">och wenich hebstu noch <rhyme label="b" type="m" corresp="#s13:l3">gestreden</rhyme></l>
      </lg>
      <lg id="s14" type="stanza">
        <l id="s14:l1" met="4" type="-+">Och heer hoe laetstu mi dus <rhyme label="a" type="m">swaer</rhyme></l>
        <l id="s14:l2" met="4" type="-+">dat cruce gaet mi alte <rhyme label="a" type="m" corresp="#s14:l1">naer</rhyme></l>
        <l id="s14:l3" met="4" type="-+">mi dunct ic sal daer onder <rhyme label="b" type="m">steruen</rhyme></l>
        <l id="s14:l4" met="4" type="-+">och heer en laet mij niet <rhyme label="b" type="m" corresp="#s14:l3">bederuen</rhyme></l>
      </lg>
      <lg id="s15" type="stanza">
        <l id="s15:l1" met="4" type="-+">Hoe machstu dagen aldus <rhyme label="a" type="m">seer</rhyme></l>
        <l id="s15:l2" met="4" type="-+">du houts di seluen veel te <rhyme label="a" type="m" corresp="#s15:l1">teer</rhyme></l>
        <l id="s15:l3" met="4" type="-+">sich aen dijn cruijs ende sich dat <rhyme label="b" type="m">mijn</rhyme></l>
        <l id="s15:l4" met="4" type="-+">hoe ongelijc swaer dat si <rhyme label="b" type="m" corresp="#s15:l3">sijn</rhyme></l>
      </lg>
      <lg id="s16" type="stanza">
        <l id="s16:l1" met="4" type="-+">Och heer ghif mi een trostlic <rhyme label="a" type="m">woert</rhyme></l>
        <l id="s16:l2" met="4" type="-+">ic sal te bet geraken <rhyme label="a" type="m" corresp="#s16:l1">voert</rhyme></l>
        <l id="s16:l3" met="4" type="-+">du bist doch also <rhyme label="b" type="m">minnentlijc</rhyme></l>
        <l id="s16:l4" met="4" type="-+">och heer ic blijf anders int <rhyme label="b" type="m" corresp="#s16:l3">slijc</rhyme></l>
      </lg>
      <lg id="s17" type="stanza">
        <l id="s17:l1" met="4" type="-+">West duldich ende wel <rhyme label="a" type="m">gemoet</rhyme></l>
        <l id="s17:l2" met="4" type="-+">dat nu is zur dat wert noch <rhyme label="a" type="m" corresp="#s17:l1">soet</rhyme></l>
        <l id="s17:l3" met="4" type="-+">druc liden rou ende ander <rhyme label="b" type="m">pijn</rhyme></l>
        <l id="s17:l4" met="4" type="-+">sal noch in vroechd verwandelt <rhyme label="b" type="m" corresp="#s17:l3">sijn</rhyme></l>
      </lg>
      <lg id="s18" type="stanza">
        <l id="s18:l1" met="4" type="-+">Ic coem noch vort ic ducht te <rhyme label="a" type="m">vallen</rhyme></l>
        <l id="s18:l2" met="4" type="-+">helpstu mi niet ic leg mit <rhyme label="a" type="m" corresp="#s18:l1">allen</rhyme></l>
        <l id="s18:l3" met="4" type="-+">want al mijn cracht begeuet <rhyme label="b" type="m">my</rhyme></l>
        <l id="s18:l4" met="4" type="-+">sich na mi om des bid ic <rhyme label="b" type="m" corresp="#s18:l3">dy</rhyme></l>
      </lg>
      <lg id="s19" type="stanza">
        <l id="s19:l1" met="4" type="-+">Als di dat cruys ter herten <rhyme label="a" type="m">gheit</rhyme></l>
        <l id="s19:l2" met="4" type="-+">so denc wat ic di heb <rhyme label="a" type="m" corresp="#s19:l1">bereit</rhyme></l>
        <l id="s19:l3" met="4" type="-+">daer bouen inden hoghen <rhyme label="b" type="m">troen</rhyme></l>
        <l id="s19:l4" met="4" type="-+">gheef ic my seluen dy te <rhyme label="b" type="m" corresp="#s19:l3">loen</rhyme></l>
      </lg>
      <lg id="s20" type="stanza">
        <l id="s20:l1" met="4" type="-+">Och lieue heer oft wesen <rhyme label="a" type="m">mach</rhyme></l>
        <l id="s20:l2" met="4" type="-+">des cruces naem ic wel <rhyme label="a" type="m" corresp="#s20:l1">verdrach</rhyme></l>
        <l id="s20:l3" met="4" type="-+">mer wilst dat hebben ende moetet <rhyme label="b" type="m">sijn</rhyme></l>
        <l id="s20:l4" met="4" type="-+">dijn wil ghescie ende niet die <rhyme label="b" type="m" corresp="#s20:l3">mijn</rhyme></l>
      </lg>
      <lg id="s21" type="stanza">
        <l id="s21:l1" met="4" type="-+">Des cruces wech ende anders <rhyme label="a" type="m">gheen</rhyme></l>
        <l id="s21:l2" met="4" type="-+">die leit tot hemelrijc <rhyme label="a" type="m" corresp="#s21:l1">alleen</rhyme></l>
        <l id="s21:l3" met="4" type="-+">dijn weluaer ende oec al dijn <rhyme label="b" type="m">heil</rhyme></l>
        <l id="s21:l4" met="4" type="-+">staet aen dat cruys nv kies of <rhyme label="b" type="m" corresp="#s21:l3">deil</rhyme></l>
      </lg>
      <lg id="s22" type="stanza">
        <l id="s22:l1" met="4" type="-+">Soud ic o heer dijn hulde <rhyme label="a" type="m">verliesen</rhyme></l>
        <l id="s22:l2" met="4" type="-+">ia dusent crucen woud ic <rhyme label="a" type="m" corresp="#s22:l1">kiesen</rhyme></l>
        <l id="s22:l3" met="4" type="-+">ghif mi doch min ende <rhyme label="b" type="m">lijdsamheit</rhyme></l>
        <l id="s22:l4" met="4" type="-+">ende cruyst mi wel tsi lief of <rhyme label="b" type="m" corresp="#s22:l3">leit</rhyme></l>
      </lg>
      <lg id="s23" type="stanza">
        <l id="s23:l1" met="4" type="-+">Ic gheue arbeit ende <rhyme label="a" type="m">raste</rhyme></l>
        <l id="s23:l2" met="4" type="-+">betrou op my so staetstu <rhyme label="a" type="m" corresp="#s23:l1">vaste</rhyme></l>
        <l id="s23:l3" met="4" type="-+">wilstu lijdsam ende vrolic <rhyme label="b" type="m">sijn</rhyme></l>
        <l id="s23:l4" met="4" type="-+">sich altoes op dat cruce <rhyme label="b" type="m" corresp="#s23:l3">mijn</rhyme></l>
      </lg>
    </lg>
  </text>
</song>
