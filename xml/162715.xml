<?xml version='1.0' encoding='utf-8' standalone='yes'?>
<song>
  <meta>
    <id>162715</id>
    <date>
      <year-start>1781</year-start>
      <year-end>1781</year-end>
    </date>
    <tags/>
    <melody>Zo lang leefden wij in vreugde</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">ô Vechtstroom, met uw blanke zwanen,</l>
        <l id="s1:l2">Uw vogels, visschen en geboomt,</l>
        <l id="s1:l3">Wat zyn uw lommerryke lanen,</l>
        <l id="s1:l4">Alom met welig gras bezoomd!</l>
      </lg>
      <lg id="s2" type="stanza">
        <l id="s2:l1">Gy toont my lustige landsdouwen,</l>
        <l id="s2:l2">Waar 't zuiverst water tusschen speelt;</l>
        <l id="s2:l3">Ik zie hier trotsche veldgebouwen:</l>
        <l id="s2:l4">'k Word nu verrukt, en dan gestreeld.</l>
      </lg>
      <lg id="s3" type="stanza">
        <l id="s3:l1">Gy toont my, onder 't spelevaren,</l>
        <l id="s3:l2">Uw vrugtbaar' akkers op een ry,</l>
        <l id="s3:l3">Versierd met gouden korenaren.</l>
        <l id="s3:l4">Wat zet gy my genoegen by!</l>
      </lg>
      <lg id="s4" type="stanza">
        <l id="s4:l1">Ik zet m' aan uwen oever neder,</l>
        <l id="s4:l2">En spiegel m' in uw helder nat.</l>
        <l id="s4:l3">Myn vreugd, myn leven keert hier weder,</l>
        <l id="s4:l4">Byna verloren in de stad.</l>
      </lg>
      <lg id="s5" type="stanza">
        <l id="s5:l1">Ik voel myn geesten door den gorgel</l>
        <l id="s5:l2">Van uwen nagtegaal gewekt;</l>
        <l id="s5:l3">Terwyl de klank van 't levend orgel</l>
        <l id="s5:l4">Myn ziel, verrukt, naar boven trekt.</l>
      </lg>
      <lg id="s6" type="stanza">
        <l id="s6:l1">Ik hoor een aangenaam geschater</l>
        <l id="s6:l2">Van duizend vogels onder een;</l>
        <l id="s6:l3">De galmen rollen over 't water,</l>
        <l id="s6:l4">En langs uw groene paden heen.</l>
      </lg>
      <lg id="s7" type="stanza">
        <l id="s7:l1">Zy vliegen over bloem en kruiden</l>
        <l id="s7:l2">Van Nieuwerode naar den Dom;</l>
        <l id="s7:l3">Van Goudestein naar 't slot van Muiden:</l>
        <l id="s7:l4">En d' Echo kaatst den galm weerom.</l>
      </lg>
      <lg id="s8" type="stanza">
        <l id="s8:l1">Ik zie de spartelvisschen springen,</l>
        <l id="s8:l2">En danssen op uw kristallyn.</l>
        <l id="s8:l3">Wie zal zyn blydschap toch bedwingen</l>
        <l id="s8:l4">Daar zelfs de visschen vrolyk zyn?</l>
      </lg>
      <lg id="s9" type="stanza">
        <l id="s9:l1">Het vee staat hier met luistrende ooren,</l>
        <l id="s9:l2">Het schept behagen in 't gefluit:</l>
        <l id="s9:l3">'t Schynt dat Arion is herboren,</l>
        <l id="s9:l4">En Orfeus met zyn blyde luit.</l>
      </lg>
      <lg id="s10" type="stanza">
        <l id="s10:l1">Uw vloeiend zilver hoor ik bruischen,</l>
        <l id="s10:l2">Gelyk een zagten waterval.</l>
        <l id="s10:l3">Daar eik en populieren ruisschen,</l>
        <l id="s10:l4">Mengt dat geluid zich by 't geschal.</l>
      </lg>
      <lg id="s11" type="stanza">
        <l id="s11:l1">Het westewindje blaast violen,</l>
        <l id="s11:l2">En strooit my rozen in den mond.</l>
        <l id="s11:l3">ô Vecht! gy hebt myn hart gestolen;</l>
        <l id="s11:l4">Ik trek niet weder van uw' grond.</l>
      </lg>
    </lg>
  </text>
</song>
