<?xml version='1.0' encoding='utf-8' standalone='yes'?>
<song>
  <meta>
    <id>16820</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Te Brunswijk staat een stenen huis</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ic rede eenmael in een bossche dal;</l>
        <l id="s1:l2">ic vant gescreven overal,</l>
        <l id="s1:l3">hoe dat een schoon maechdeken ware.</l>
        <l id="s1:l4">Te Bruynswijck staat een hooghe huys,</l>
        <l id="s1:l5">daer ic so gaerne ware.</l>
      </lg>
      <lg id="s2" type="stanza">
        <l id="s2:l1">Te Bruynswijck staet een hooge huys,</l>
        <l id="s2:l2">daer siet een fijn maecht ter veynster wt</l>
        <l id="s2:l3">met haer bruyn oogen clare.</l>
        <l id="s2:l4">De selfde maecht ic hebhen moet,</l>
        <l id="s2:l5">tcost mi wat het wille.</l>
      </lg>
      <lg id="s3" type="stanza">
        <l id="s3:l1">Si sach mi over de oxel an,</l>
        <l id="s3:l2">si seyt: ic waer geen edel man,</l>
        <l id="s3:l3">ic en waer niet haer gelike;</l>
        <l id="s3:l4">si wil hebben een edel man,</l>
        <l id="s3:l5">een schoon ende ooc een rijcke.</l>
      </lg>
      <lg id="s4" type="stanza">
        <l id="s4:l1">Joncfrouken laet mi onbeghect,</l>
        <l id="s4:l2">ic ben mijns goets een arm knecht,</l>
        <l id="s4:l3">ic waer wel ws gelijcke:</l>
        <l id="s4:l4">een rijcke coopman wort wel arm,</l>
        <l id="s4:l5">een arme lantsknecht rijcke.</l>
      </lg>
      <lg id="s5" type="stanza">
        <l id="s5:l1">Adieu ioncfrouwe, ic vaer daer heer,</l>
        <l id="s5:l2">ic sette u al in mijn deer,</l>
        <l id="s5:l3">door eenen roosen gaerde;</l>
        <l id="s5:l4">daer sal ick u wachten een cleyne wijl,</l>
        <l id="s5:l5">daer sal ick u verwachten.</l>
      </lg>
      <lg id="s6" type="stanza">
        <l id="s6:l1">Die dit liedeken eerstwerf sanck,</l>
        <l id="s6:l2">een vroom lantsknecht is hi ghenaemt;</l>
        <l id="s6:l3">hi hevet wel ghesonghen;</l>
        <l id="s6:l4">hi drinct veel liever den coelen wijn</l>
        <l id="s6:l5">dan twater wter bronnen.</l>
      </lg>
    </lg>
  </text>
</song>
