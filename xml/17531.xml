<?xml version='1.0' encoding='utf-8' standalone='yes'?>
<song>
  <meta>
    <id>17531</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Met een droeve zang zo klaag ik mijn nood</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Met eenen droeven sanghe</l>
        <l id="s1:l2">so claghe ick mijnen noot,</l>
        <l id="s1:l3">het scheyden valt mi stranghe</l>
        <l id="s1:l4">al van dat vrouken minyoot.</l>
        <l id="s1:l5">Wt mijnen ooghen saen</l>
        <l id="s1:l6">vloeyt so menighen heeten traen</l>
        <l id="s1:l7">al om die liefste mijn,</l>
        <l id="s1:l8">die nu anders is beraen</l>
        <l id="s1:l9">en mijn ontrou heeft ghedaen.</l>
        <l id="s1:l10">Och, het scheyden doet mi pijn.</l>
      </lg>
      <lg id="s2" type="stanza">
        <l id="s2:l1">Schoon amoreuse care,</l>
        <l id="s2:l2">ick en haddes u noyt betrout,</l>
        <l id="s2:l3">laest spraken wi te gare</l>
        <l id="s2:l4">schoone woorden menichfout;</l>
        <l id="s2:l5">och, hoe was ick also bot?</l>
        <l id="s2:l6">en met mi hout ghi u spot;</l>
        <l id="s2:l7">ja, also ic aensie,</l>
        <l id="s2:l8">laetst vant ic die doere in slot,</l>
        <l id="s2:l9">met een ander lief int cot</l>
        <l id="s2:l10">waert ghi vrolijck ende blije.</l>
      </lg>
      <lg id="s3" type="stanza">
        <l id="s3:l1">Dus vinde ic mi bedroghen,</l>
        <l id="s3:l2">quade tonghen hebbent mi verbeent;</l>
        <l id="s3:l3">schoon woorden al gelogen</l>
        <l id="s3:l4">spraect ghi, en niet en meent.</l>
        <l id="s3:l5">Ja, al biden raet</l>
        <l id="s3:l6">door qua tonghen quaet,</l>
        <l id="s3:l7">sijt ghi van mi vervreemt</l>
        <l id="s3:l8">ende oock heel van mi versaet.</l>
        <l id="s3:l9">Hoe coemt dat ghi mi aldus versmaet?</l>
        <l id="s3:l10">noeyt en heb ick met u geschimt.</l>
      </lg>
      <lg id="s4" type="stanza">
        <l id="s4:l1">Adieu, schoon reyn figuere,</l>
        <l id="s4:l2">adieu, schoon eglentier;</l>
        <l id="s4:l3">ic en can gerusten niet een ure</l>
        <l id="s4:l4">om u, reyn violier.</l>
        <l id="s4:l5">Och mocht ick noch eens ontfaen</l>
        <l id="s4:l6">eenen soen, het waer ghedaen,</l>
        <l id="s4:l7">aen u schoon roode mont.</l>
        <l id="s4:l8">Och, mijn lijden saen</l>
        <l id="s4:l9">waer dan al gheheel ghedaen;</l>
        <l id="s4:l10">want mijn herteken hebt ghi doorwont.</l>
      </lg>
      <lg id="s5" type="stanza">
        <l id="s5:l1">O edel god der minnen,</l>
        <l id="s5:l2">Cupido, staet mi bi!</l>
        <l id="s5:l3">Venus discipulinnen,</l>
        <l id="s5:l4">aen u roep ic: ay my!</l>
        <l id="s5:l5">Also ghi mi doet aen schijn,</l>
        <l id="s5:l6">oock bedroghen sal ick zijn,</l>
        <l id="s5:l7">ghelijck Salomon seer wijs</l>
        <l id="s5:l8">ende oock Absalon seer fijn,</l>
        <l id="s5:l9">wel schoone rosemarijn,</l>
        <l id="s5:l10">stae ick op een craeckende ijs.</l>
      </lg>
      <lg id="s6" type="stanza">
        <l id="s6:l1">Adieu, adieu, princesse,</l>
        <l id="s6:l2">daer ick sin op hadde gheleyt,</l>
        <l id="s6:l3">het was mi een droeve lesse</l>
        <l id="s6:l4">als ghi mi u trouwe ontseyt.</l>
        <l id="s6:l5">Qua tonghen breken wel een been</l>
        <l id="s6:l6">en si en genesen geen,</l>
        <l id="s6:l7">dat heb ic nu verstaen.</l>
        <l id="s6:l8">Och adieu, wi moeten scheen;</l>
        <l id="s6:l9">God, die wil u wel gheleen</l>
        <l id="s6:l10">en beschermen van alle quaen.</l>
      </lg>
    </lg>
  </text>
</song>
