<?xml version='1.0' encoding='utf-8' standalone='yes'?>
<song>
  <meta>
    <id>189113</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Gods kinderen gij moogt wel zijn verheugd</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Gods kinderen ghy meucht wel sijn verheucht,</l>
        <l id="s1:l2">Als ghy Gods beloften te recht insiet,</l>
        <l id="s1:l3">V is bereyt een eeuwighe vreucht,</l>
        <l id="s1:l4">Al die met Christus lijden druck en verdriet,</l>
        <l id="s1:l5">O vrienden en verachtet niet,</l>
        <l id="s1:l6">Alst u gheschiet, om Christus leere</l>
        <l id="s1:l7">Ghy sult verblijden seere,</l>
        <l id="s1:l8">Van den Heer, ontfanghen een heerlijc rijck</l>
        <l id="s1:l9">End hem worden ghelijck,</l>
        <l id="s1:l10">Ist dat ghy tot den eynde, blijft sonder afwijck.</l>
      </lg>
      <lg id="s2" type="stanza">
        <l id="s2:l1">Die getrouwe blijven totter doot,</l>
        <l id="s2:l2">Die sullen al besitten, so de Schriftuer ontvint,</l>
        <l id="s2:l3">En eten verborghen Hemels broot,</l>
        <l id="s2:l4">Och willet wel bedincken vrienden bemint</l>
        <l id="s2:l5">Want wie dat altemale verwint,</l>
        <l id="s2:l6">Als liefde kint sal wesen,</l>
        <l id="s2:l7">Van God hooghe ghepresen,</l>
        <l id="s2:l8">By desen, gedect hoe ghy sult wesen geloont</l>
        <l id="s2:l9">Also Esoras was ghetoont</l>
        <l id="s2:l10">Op den berch van Zyon daer sult ghy zijn gecroont.</l>
      </lg>
      <lg id="s3" type="stanza">
        <l id="s3:l1">Groot is den loon diet overdinckt,</l>
        <l id="s3:l2">Die God sijn volck sal geven in eeuwigheyt</l>
        <l id="s3:l3">En sullen als de sonne blinckt</l>
        <l id="s3:l4">Blincken also ons de schriftuere seyt,</l>
        <l id="s3:l5">In het rijcke twelck haer is bereyt,</l>
        <l id="s3:l6">En zijn ghecleyt met witte zijde,</l>
        <l id="s3:l7">En sullen wesen blijde</l>
        <l id="s3:l8">T'allen tijde blincken als vonckskens int riet</l>
        <l id="s3:l9">En verlost sijn van verdriet,</l>
        <l id="s3:l10">En met vreuchden singhen dat soete nieu liet.</l>
      </lg>
      <lg id="s4" type="stanza">
        <l id="s4:l1">Dan sal vol lachens, sijn haren mont,</l>
        <l id="s4:l2">Als sy sullen aenschouwen haer blijschap schoon</l>
        <l id="s4:l3">En sullen wesen ter selver stont,</l>
        <l id="s4:l4">Ghelijck Gods Enghels puer in s'Hemels throon</l>
        <l id="s4:l5">Och denckt altijt op desen loon,</l>
        <l id="s4:l6">Als sy u d'oon, seer schandich,</l>
        <l id="s4:l7">Maer strijdt altijt vayliandich</l>
        <l id="s4:l8">Die volstandich, blijven tot den endt</l>
        <l id="s4:l9">Die sullen blincken jent,</l>
        <l id="s4:l10">Gelijck die sterren claer in des Hemels firmament</l>
      </lg>
      <lg id="s5" type="stanza">
        <l id="s5:l1">Dan sullen sy wesen ten dien saysoon</l>
        <l id="s5:l2">Gelijck de Cederboomen die lustich staen,</l>
        <l id="s5:l3">En maken des Heeren voorhof graen,</l>
        <l id="s5:l4">Als mestcalveren sult ghy wesen en nemen</l>
        <l id="s5:l5">Ghy sult uyt en inne gaen,</l>
        <l id="s5:l6">Niet en mach u schaen, des doots verseren,</l>
        <l id="s5:l7">Ghy sult eeuwich triumpheren</l>
        <l id="s5:l8">Regeeren, met Christo op sijnen stoel,</l>
        <l id="s5:l9">Die sal u na mijn ghevoel, (van haren boel.</l>
        <l id="s5:l10">Ontfangen, als een boerinne ontfangen wort</l>
      </lg>
      <lg id="s6" type="stanza">
        <l id="s6:l1">Hoe souden wy moghen zijn bevreest,</l>
        <l id="s6:l2">Als wy overdencken ons bruydegoms deucht</l>
        <l id="s6:l3">Hoe hy tot sijnen Bruylofts feest,</l>
        <l id="s6:l4">Sal dienen al sijn vrienden met grooter vreucht</l>
        <l id="s6:l5">Och lief hoe sult ghy zijn verheucht,</l>
        <l id="s6:l6">Als ghy meucht ionstich hooren</l>
        <l id="s6:l7">Comt hier mijn uytvercooren,</l>
        <l id="s6:l8">Mijn tresooren, besie die door u zijn bereyt</l>
        <l id="s6:l9">Al van der eeuwicheyt,</l>
        <l id="s6:l10">Dan suldy vrolijc lachen al ist dat ghy nu schreyt</l>
      </lg>
      <lg id="s7" type="stanza">
        <l id="s7:l1">T'lam sal afwasschen u tranen soet,</l>
        <l id="s7:l2">En lieflijck leyden aen die fonteyn,</l>
        <l id="s7:l3">Om dat ghy u cleederkens al in sijn bloet,</l>
        <l id="s7:l4">Ghewassen hebt uyt grooter liefden reyn,</l>
        <l id="s7:l5">Dan sullen de gheteeckende ghemeyn,</l>
        <l id="s7:l6">Groot en cleyn, veel vruecht oorbooren,</l>
        <l id="s7:l7">Gheenen druck en comt daer te vooren,</l>
        <l id="s7:l8">Noyt oore en hoorde, noyt ooghe en sach</l>
        <l id="s7:l9">Noch in noyt herte en lach</l>
        <l id="s7:l10">De vreucht die God sal geven in desen blijden dach.</l>
      </lg>
      <lg id="s8" type="stanza">
        <l id="s8:l1">Desen vlijden dach vrienden die naeckt,</l>
        <l id="s8:l2">Voor die recht leeren treden den engen padt</l>
        <l id="s8:l3">Voor welcken padt datmen gheraeckt,</l>
        <l id="s8:l4">In die autentijcke schoone vercierde stadt,</l>
        <l id="s8:l5">Die den Enghel metter maten mat</l>
        <l id="s8:l6">Costelijcke schat, is de muragie,</l>
        <l id="s8:l7">Sy is schoon van cieragie,</l>
        <l id="s8:l8">Met coragie, over de meurem springt,</l>
        <l id="s8:l9">Op des lams goeden dinckt,</l>
        <l id="s8:l10">Die ghy sult ghenieten, als God u daer inne bringt,</l>
      </lg>
      <lg id="s9" type="stanza">
        <l id="s9:l1">Oorlof notabel compagnie</l>
        <l id="s9:l2">Volcht t'geloofs hertoge als trouwen helt,</l>
        <l id="s9:l3">En dincket op de schoone melodie,</l>
        <l id="s9:l4">Als ghy moet lijden druck en ghewelt,</l>
        <l id="s9:l5">Die hayren uws hoofts zijn al ghetelt,</l>
        <l id="s9:l6">Wordy ghequelt, t'sal omme draeyen,</l>
        <l id="s9:l7">Al sietmen u schandelijck saeyen,</l>
        <l id="s9:l8">Int maeyen//sal datmen schandelijck sien,</l>
        <l id="s9:l9">Heerlijck zijn, ende nieu</l>
        <l id="s9:l10">Oorlof reyn uytvercooren, hiermede seg ick adieu.</l>
      </lg>
    </lg>
  </text>
</song>
