<?xml version='1.0' encoding='utf-8' standalone='yes'?>
<song>
  <meta>
    <id>187834</id>
    <date>
      <year-start>1868</year-start>
      <year-end>1868</year-end>
    </date>
    <tags/>
    <melody/>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Wie eerlijk is, al is hij arm,</l>
        <l id="s1:l2">Mag elk in de oogen kijken.</l>
        <l id="s1:l3">Wij heffen 't hoofd, al zijn wij arm,</l>
        <l id="s1:l4">Zoo hoog op als de rijken.</l>
        <l id="s1:l5">In vorstenhuis en tempel</l>
        <l id="s1:l6">Te schitteren zij ons niet vergund...</l>
        <l id="s1:l7">De rang is maar de stempel,</l>
        <l id="s1:l8">De mensch, het goud der munt!</l>
      </lg>
      <lg id="s2" type="stanza">
        <l id="s2:l1">Zijn onze spijzen niet zoo fijn,</l>
        <l id="s2:l2">Zijn 't lompen, die ons dekken,</l>
        <l id="s2:l3">Ei! laat den dommeriken wijn</l>
        <l id="s2:l4">En zij' tot vreugde strekken!</l>
        <l id="s2:l5">Al spoke in zijne woning</l>
        <l id="s2:l6">De naakte ellende te allen kant,</l>
        <l id="s2:l7">Een eereman is koning,</l>
        <l id="s2:l8">Is de eerste van zijn land!</l>
      </lg>
      <lg id="s3" type="stanza">
        <l id="s3:l1">Hoe statig stapt, van knechts omringd,</l>
        <l id="s3:l2">Daar ginds die fiere jonker...</l>
        <l id="s3:l3">'t is slechts zijn goud, dat helder blinkt,</l>
        <l id="s3:l4">Want in zijn hoofd is 't donker.</l>
        <l id="s3:l5">Als op zijne eermetalen</l>
        <l id="s3:l6">Des denkers oog onwillig stuit,</l>
        <l id="s3:l7">Ziet hij den pronker pralen</l>
        <l id="s3:l8">En lacht hem hartlijk uit!</l>
      </lg>
      <lg id="s4" type="stanza">
        <l id="s4:l1">De vorst kan ridders maken, ja,</l>
        <l id="s4:l2">Dat ligt in zijn vermogen;</l>
        <l id="s4:l3">Maar knappe, brave lieden... ha!</l>
        <l id="s4:l4">Hij zou het vruchtloos pogen!</l>
        <l id="s4:l5">Het schoonste schild der aarde,</l>
        <l id="s4:l6">Al schittere 't niet het allermeest,</l>
        <l id="s4:l7">Is innerlijke waarde,</l>
        <l id="s4:l8">Een edele, wakkere geest!</l>
      </lg>
      <lg id="s5" type="stanza">
        <l id="s5:l1">Het denkbeeld trooste ons bij het wee,</l>
        <l id="s5:l2">Dat wij gelaten dragen,</l>
        <l id="s5:l3">Dat eens een dag van heil en vree</l>
        <l id="s5:l4">Voor allen op zal dagen;</l>
        <l id="s5:l5">Dat rijken loon zal vinden</l>
        <l id="s5:l6">De ware deugd en niet haar schijn;</l>
        <l id="s5:l7">Dat alle menschen vrienden</l>
        <l id="s5:l8">En broeders zullen zijn!</l>
      </lg>
    </lg>
  </text>
</song>
