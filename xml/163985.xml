<?xml version='1.0' encoding='utf-8' standalone='yes'?>
<song>
  <meta>
    <id>163985</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody/>
  <author>J. Sent</author></meta>
  <text>
    <lg type="song">
      <lg id="s1" type="stanza">
        <l id="s1:l1">ICk wens o weerde lief,</l>
        <l id="s1:l2">Dat Godt wil ons gheleden,</l>
        <l id="s1:l3">En ons stercken drief,</l>
        <l id="s1:l4">In zijne wijsheden,</l>
        <l id="s1:l5">En ons heylich gheloof,</l>
        <l id="s1:l6">Dat wy een beleden,</l>
        <l id="s1:l7">Word gheen Satans roof,</l>
        <l id="s1:l8">Maer salich betreden,</l>
        <l id="s1:l9">O dat was een saeck,</l>
        <l id="s1:l10">Weerdich om te sien,</l>
        <l id="s1:l11">Die tot ons vermaeck,</l>
        <l id="s1:l12">Soo ick wens mocht schien.</l>
        <l id="s1:l13">'T welck was te wenschen,</l>
        <l id="s1:l14">Dat wy ons even menschen,</l>
        <l id="s1:l15">Hadden en beleefden mee,</l>
        <l id="s1:l16">Want gheen prijs van wercken,</l>
        <l id="s1:l17">Hanght inde voorste percken,</l>
        <l id="s1:l18">Maer int eynd' of achterste,</l>
        <l id="s1:l19">Even daer wedders loopen,</l>
        <l id="s1:l20">Moet men eerst prijs loon koopen,</l>
        <l id="s1:l21">Anders gelt beginnen niet,</l>
      </lg>
      <lg id="s2" type="stanza">
        <l id="s2:l1">Even nu dat is 't werck,</l>
        <l id="s2:l2">Dat ick dan wil segghen,</l>
        <l id="s2:l3">'T begin set gheen merck,</l>
        <l id="s2:l4">Maer int eynde sal't legghen,</l>
        <l id="s2:l5">Maer schoon men al begint,</l>
        <l id="s2:l6">Int midden leyt gheen winnen,</l>
        <l id="s2:l7">Doch geen eynd men vindt</l>
        <l id="s2:l8">Of men moet beginnen,</l>
        <l id="s2:l9">Dreyghers winnen niet,</l>
        <l id="s2:l10">Soo't by't wetten blijft,</l>
        <l id="s2:l11">Maer hy wint wel yet,</l>
        <l id="s2:l12">Die't begint en drieft,</l>
        <l id="s2:l13">Nu wy syn begonnen,</l>
        <l id="s2:l14">Wast ghe-eynd 't was ghewonnen</l>
        <l id="s2:l15">God die wil ons hulper syn,</l>
        <l id="s2:l16">En ons voort gheleyden,</l>
        <l id="s2:l17">Tot een vreuchdigh eyndich scheyden,</l>
        <l id="s2:l18">Daer men drinckt den nieuwen wijn,</l>
        <l id="s2:l19">En daer ons woort ghegheven,</l>
        <l id="s2:l20">'T waerdich zijn om te leven,</l>
        <l id="s2:l21">Dat ick geern ons allen gun.</l>
      </lg>
      <lg id="s3" type="stanza">
        <l id="s3:l1">Want God die sal tot loon,</l>
        <l id="s3:l2">Van ons deughden schencken,</l>
        <l id="s3:l3">Sulck een vreuchden kroon,</l>
        <l id="s3:l4">Dat gheen hart can dencken,</l>
        <l id="s3:l5">Noch noyt geen ooghen sach,</l>
        <l id="s3:l6">Ten is niet te spreecken,</l>
        <l id="s3:l7">Die vreughden van dien dach,</l>
        <l id="s3:l8">Daer niets sal ontbreecken,</l>
        <l id="s3:l9">'T is dan't grootst't gheluck,</l>
        <l id="s3:l10">Voor die op't eynde siet,</l>
        <l id="s3:l11">Dat hy sulcken stuck,</l>
        <l id="s3:l12">Noyt verlossen liet,</l>
        <l id="s3:l13">Daer siel lief, aenhanghen,</l>
        <l id="s3:l14">Verdoemt oft te ontfanghen,</l>
        <l id="s3:l15">'T verschil is immers seer groot,</l>
        <l id="s3:l16">Nu wy koonent kiesen,</l>
        <l id="s3:l17">Ziel winnen of verliesen,</l>
        <l id="s3:l18">'T sy ten leven of ter doodt,</l>
        <l id="s3:l19">Ny wy keurent leven,</l>
        <l id="s3:l20">Is't eynd' goet soo ist ghegheven,</l>
        <l id="s3:l21">Om eeuwich by den Heer te zijn.</l>
      </lg>
    </lg>
  </text>
</song>
