<?xml version='1.0' encoding='utf-8' standalone='yes'?>
<song>
  <meta>
    <id>165128</id>
    <date>
      <year-start>1638</year-start>
      <year-end>1638</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">ACh soete Phillis,</l>
        <l id="s1:l2">Denckt niet dat 't gril is</l>
        <l id="s1:l3">Dat ick (Lieff) ontsteecken</l>
        <l id="s1:l4">Ben, voor uwe treecken,</l>
        <l id="s1:l5">En vriend'lijck ghelaet,</l>
        <l id="s1:l6">Phillis, Phillis, my doch niet versmaet.</l>
      </lg>
      <lg id="s2" type="stanza">
        <l id="s2:l1">V ooghskens stralen</l>
        <l id="s2:l2">Die doen nu dwalen</l>
        <l id="s2:l3">Myne jonghe sinnen,</l>
        <l id="s2:l4">Die door uwe Minne</l>
        <l id="s2:l5">Vast ghekluystert zijn,</l>
        <l id="s2:l6">Ach Phillis, Phillis, versoet eens mijn pijn.</l>
      </lg>
      <lg id="s3" type="stanza">
        <l id="s3:l1">Vooghdes mijns harte,</l>
        <l id="s3:l2">Voedtst'res mijns smarte,</l>
        <l id="s3:l3">Ghy die ziel en leven</l>
        <l id="s3:l4">Neemt, en weder gheven</l>
        <l id="s3:l5">Kunnet met een woort,</l>
        <l id="s3:l6">Ach Phillis, Phillis, die mijn ziel bekoort.</l>
      </lg>
      <lg id="s4" type="stanza">
        <l id="s4:l1">Hoe langh sal 't dueren,</l>
        <l id="s4:l2">Noch dat ick trueren</l>
        <l id="s4:l3">Sal, om u mijn schoone?</l>
        <l id="s4:l4">Wilt my doch beloonen</l>
        <l id="s4:l5">Met u weder-min:</l>
        <l id="s4:l6">Ach Phillis, Phillis, keert tot my u sin.</l>
      </lg>
      <lg id="s5" type="stanza">
        <l id="s5:l1">Siet hoe ter Aerde,</l>
        <l id="s5:l2">Ick legh, ach waerde</l>
        <l id="s5:l3">Voor u voeten neder,</l>
        <l id="s5:l4">Nymphe mint my weder,</l>
        <l id="s5:l5">Toont u slaef ghenae,</l>
        <l id="s5:l6">Ach Phillis, Phillis, gunt my 't woordtje Jae.</l>
      </lg>
    </lg>
  </text>
</song>
