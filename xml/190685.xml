<?xml version='1.0' encoding='utf-8' standalone='yes'?>
<song>
  <meta>
    <id>190685</id>
    <date>
      <year-start>1886</year-start>
      <year-end>1886</year-end>
    </date>
    <tags/>
    <melody>Pierlala</melody>
  <author>W.J. van Zeggelen</author></meta>
  <text>
    <lg type="song">
      <lg id="s1" type="stanza">
        <l id="s1:l1">Wat is het hier propvol vandaag,</l>
        <l id="s1:l2">Geen zitplaats rest ons meer;</l>
        <l id="s1:l3">Wij hoorden de orgeltonen graag</l>
        <l id="s1:l4">En streken liefst eens neer:</l>
        <l id="s1:l5">De zetel zelfs van 't achtbaar span</l>
        <l id="s1:l6">Dient thans voor Jan en alleman,</l>
        <l id="s1:l7">Wie 't eerste komt - het eerst zich zet,</l>
        <l id="s1:l8">Dat is vandaag hier wet.</l>
      </lg>
      <lg id="s2" type="stanza">
        <l id="s2:l1">Maar wie geen plaats vindt, loopt maar rond,</l>
        <l id="s2:l2">Dat zijn ze hier gewoon;</l>
        <l id="s2:l3">Beweging, zegt men, is gezond</l>
        <l id="s2:l4">En 't geeft een vrijen toon.</l>
        <l id="s2:l5">Men lacht en praat en schuifelt voort,</l>
        <l id="s2:l6">En lispelt een beminlijk woord</l>
        <l id="s2:l7">Met hem of haar, die ons verzelt</l>
        <l id="s2:l8">En ons wat liefs vertelt!</l>
      </lg>
      <lg id="s3" type="stanza">
        <l id="s3:l1">Maar wordt er van het orgelspel</l>
        <l id="s3:l2">Wel bijster veel gehoord?</l>
        <l id="s3:l3">De man daarboven weet het wel</l>
        <l id="s3:l4">En speelt maar lustig voort:</l>
        <l id="s3:l5">Hij denkt: wat maal ik om de lui:</l>
        <l id="s3:l6">'t Is louter maar vandaag om d'ui!</l>
        <l id="s3:l7">Hij haalt zijn tal registers uit</l>
        <l id="s3:l8">En dondert lang en luid.</l>
      </lg>
      <lg id="s4" type="stanza">
        <l id="s4:l1">Hier draaien groot en klein dooreen,</l>
        <l id="s4:l2">Dat is de kleur van 't feest.</l>
        <l id="s4:l3">'t Is vrij entree voor 't algemeen,</l>
        <l id="s4:l4">Dat bolt de menschen 't meest!</l>
        <l id="s4:l5">‘'t Is vrij entree!’ zegt gindsche poen,</l>
        <l id="s4:l6">Maar 't is hem om je beurs te doen,</l>
        <l id="s4:l7">Dus dring niet hard en houd je mak,</l>
        <l id="s4:l8">En - handen op den zak!</l>
      </lg>
      <lg id="s5" type="stanza">
        <l id="s5:l1">'t Finale klinkt en 't uur is om</l>
        <l id="s5:l2">En de organist heel blij,</l>
        <l id="s5:l3">Hij mompelt: ‘loop de boel rondom,</l>
        <l id="s5:l4">Geen ziel hoort toch naar mij!</l>
        <l id="s5:l5">Hoe karig krijgt de kunst haar deel,</l>
        <l id="s5:l6">Of 'k al van ‘waar is Coster?’ speel!</l>
        <l id="s5:l7">Wel, als het weer gebeurt - speel dan</l>
        <l id="s5:l8">‘'t Is alles larie,’ man!</l>
      </lg>
    </lg>
  </text>
</song>
