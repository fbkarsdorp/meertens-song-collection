<?xml version='1.0' encoding='utf-8' standalone='yes'?>
<song>
  <meta>
    <id>16805</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik draag dat lijden verborgen</melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">Ic draech dat liden verborghen,</l>
        <l id="s1:l2">besloten in minen gront;</l>
        <l id="s1:l3">van savonts totten morghen</l>
        <l id="s1:l4">wordic daer af ghewont.</l>
      </lg>
      <lg id="s2" type="stanza">
        <l id="s2:l1">Ic bin alleen in liden,</l>
        <l id="s2:l2">och lacy, ic bin alleen;</l>
        <l id="s2:l3">hoe soudic mi verbliden,</l>
        <l id="s2:l4">der trouwen en vindic gheen.</l>
      </lg>
      <lg id="s3" type="stanza">
        <l id="s3:l1">Mijn hert dat leit in sorghen,</l>
        <l id="s3:l2">in groter banghicheit;</l>
        <l id="s3:l3">van savonts totten morghen</l>
        <l id="s3:l4">is mi dat liden bereit.</l>
      </lg>
      <lg id="s4" type="stanza">
        <l id="s4:l1">Daer comt so menich suchten</l>
        <l id="s4:l2">al uut mijns herten gront;</l>
        <l id="s4:l3">mocht ic dat suchten vluchten,</l>
        <l id="s4:l4">ic dede vlucht ter stont.</l>
      </lg>
      <lg id="s5" type="stanza">
        <l id="s5:l1">Mer nu ist dus gheleghen,</l>
        <l id="s5:l2">ten mach niet anders sijn;</l>
        <l id="s5:l3">men wils mi niet verdreghen,</l>
        <l id="s5:l4">dus blijft dat suchten mijn.</l>
      </lg>
      <lg id="s6" type="stanza">
        <l id="s6:l1">Ic selt den ghenen claghen</l>
        <l id="s6:l2">die alle dinc vermach;</l>
        <l id="s6:l3">wil hijt mi helpen draghen</l>
        <l id="s6:l4">so wort mijn liden sacht.</l>
      </lg>
      <lg id="s7" type="stanza">
        <l id="s7:l1">Ic wil mi in hem verbliden</l>
        <l id="s7:l2">ende hopen tot alre tijt,</l>
        <l id="s7:l3">dat hi mi voor dit liden</l>
        <l id="s7:l4">sel gheven groot jolijt.</l>
      </lg>
      <lg id="s8" type="stanza">
        <l id="s8:l1">Hi heeft die perse ghetreden</l>
        <l id="s8:l2">al om die minne van mi,</l>
        <l id="s8:l3">ic selt hem danken weder,</l>
        <l id="s8:l4">so veer alst is in mi.</l>
      </lg>
      <lg id="s9" type="stanza">
        <l id="s9:l1">Ic draghe dat liden verborghen,</l>
        <l id="s9:l2">besloten in minen gront;</l>
        <l id="s9:l3">van den avont totten morghen</l>
        <l id="s9:l4">worde ic daer af ghewont.</l>
      </lg>
      <lg id="s10" type="stanza">
        <l id="s10:l1">Ic ben alleen int liden,</l>
        <l id="s10:l2">och lacy, ic bin alleen;</l>
        <l id="s10:l3">hoe soudic mi verbliden,</l>
        <l id="s10:l4">der trouwen en vindic gheen.</l>
      </lg>
      <lg id="s11" type="stanza">
        <l id="s11:l1">Daer comet so menich suchten</l>
        <l id="s11:l2">al uut mijns herten gront;</l>
        <l id="s11:l3">mochtic des lidens vluchten,</l>
        <l id="s11:l4">ic dedet in corter stont.</l>
      </lg>
      <lg id="s12" type="stanza">
        <l id="s12:l1">Nu ist aldus gheleghen,</l>
        <l id="s12:l2">ten mach niet anders sijn;</l>
        <l id="s12:l3">men willes mi niet verdreghen,</l>
        <l id="s12:l4">dus blivet die sorghe mijn.</l>
      </lg>
      <lg id="s13" type="stanza">
        <l id="s13:l1">Och wie mach icket bet claghen,</l>
        <l id="s13:l2">dan die den troost verleent;</l>
        <l id="s13:l3">hi wilt mi helpen draghen,</l>
        <l id="s13:l4">tis also trouwen vrent.</l>
      </lg>
      <lg id="s14" type="stanza">
        <l id="s14:l1">Ic wil in hem verbliden</l>
        <l id="s14:l2">ende hopen tot alre tijt,</l>
        <l id="s14:l3">dat hi mi voor dit liden</l>
        <l id="s14:l4">sal gheven groot jolijt.</l>
      </lg>
      <lg id="s15" type="stanza">
        <l id="s15:l1">Die trooster van hier boven,</l>
        <l id="s15:l2">die alle herten kent,</l>
        <l id="s15:l3">die wille wi altoos loven,</l>
        <l id="s15:l4">als hi ons liden toesent.</l>
      </lg>
      <lg id="s16" type="stanza">
        <l id="s16:l1">Hi heeft die perse ghetreden</l>
        <l id="s16:l2">al om die minne van mi;</l>
        <l id="s16:l3">ic salt hem weder ghelden</l>
        <l id="s16:l4">so veel alst in mi si.</l>
      </lg>
      <lg id="s17" type="stanza">
        <l id="s17:l1">Hoe vele du kanste gherapen</l>
        <l id="s17:l2">al uut den liden mijn,</l>
        <l id="s17:l3">dat gheve ic di te baten,</l>
        <l id="s17:l4">tmoet al gheleden sijn.</l>
      </lg>
      <lg id="s18" type="stanza">
        <l id="s18:l1">Ick drage dat liden verborghen,</l>
        <l id="s18:l2">besloten in minen gront,</l>
        <l id="s18:l3">van tsavonts totten morghen</l>
        <l id="s18:l4">worde ick daer af ghewont.</l>
      </lg>
      <lg id="s19" type="stanza">
        <l id="s19:l1">Daer comt so menich versuchten</l>
        <l id="s19:l2">al wter herten mijn;</l>
        <l id="s19:l3">waer sal ick henen vluchten</l>
        <l id="s19:l4">ten mach niet anders sijn.</l>
      </lg>
      <lg id="s20" type="stanza">
        <l id="s20:l1">Ick had eenen vrient vercoren</l>
        <l id="s20:l2">ende nu en vinde icx niet;</l>
        <l id="s20:l3">die vrienscap is verloren,</l>
        <l id="s20:l4">ontrouwe is mi ghesehiet.</l>
      </lg>
      <lg id="s21" type="stanza">
        <l id="s21:l1">Ic ben alleen in liden,</l>
        <l id="s21:l2">och lacy, ick ben alleen,</l>
        <l id="s21:l3">hoe mach ick mi verbliden,</l>
        <l id="s21:l4">der trouwen en vinde ic gheen.</l>
      </lg>
      <lg id="s22" type="stanza">
        <l id="s22:l1">O goede Heere der Heeren,</l>
        <l id="s22:l2">wilt mi in staden staen,</l>
        <l id="s22:l3">waer sal ic henen keeren,</l>
        <l id="s22:l4">ick ben met druck bevaen.</l>
      </lg>
      <lg id="s23" type="stanza">
        <l id="s23:l1">Och wat sal ick beghinnen?</l>
        <l id="s23:l2">Dat en weet ick waerlijck niet,</l>
        <l id="s23:l3">al in mijn herte van binnen</l>
        <l id="s23:l4">so lide ick swaer verdriet.</l>
      </lg>
      <lg id="s24" type="stanza">
        <l id="s24:l1">Hier om heb ic mededoogen</l>
        <l id="s24:l2">met die in liden sijn;</l>
        <l id="s24:l3">hebt altijt God voer ooghen,</l>
        <l id="s24:l4">der menschen trou is cleyn.</l>
      </lg>
      <lg id="s25" type="stanza">
        <l id="s25:l1">Och minne der creatueren,</l>
        <l id="s25:l2">wat hebdy mi ghedaen?</l>
        <l id="s25:l3">om u so moet ick trueren</l>
        <l id="s25:l4">ende weenen menigen traen.</l>
      </lg>
      <lg id="s26" type="stanza">
        <l id="s26:l1">Nochtans so wil ick hopen</l>
        <l id="s26:l2">ende maken eenen moet,</l>
        <l id="s26:l3">sijn gratie staet altijt open,</l>
        <l id="s26:l4">het sal noch wesen goet.</l>
      </lg>
      <lg id="s27" type="stanza">
        <l id="s27:l1">O moeder ende maghet,</l>
        <l id="s27:l2">slaet doch u ooghen op my,</l>
        <l id="s27:l3">mijn herte is seer versaghet,</l>
        <l id="s27:l4">ick bid u, staet mi bi.</l>
      </lg>
      <lg id="s28" type="stanza">
        <l id="s28:l1">Ic drage dat liden verborgen</l>
        <l id="s28:l2">in mynes herten grunt,</l>
        <l id="s28:l3">van den avende to den morgen</l>
        <l id="s28:l4">werde ick dar van gewunt.</l>
      </lg>
      <lg id="s29" type="stanza">
        <l id="s29:l1">Eth komet so mannich suchten</l>
        <l id="s29:l2">in mynes herten grunt,</l>
        <l id="s29:l3">mochte ick der suke genesen,</l>
        <l id="s29:l4">ick dedet in korter stund.</l>
      </lg>
      <lg id="s30" type="stanza">
        <l id="s30:l1">Und is et aldus gelegen</l>
        <l id="s30:l2">und mach es nicht anders syn,</l>
        <l id="s30:l3">men wyls my nicht verdregen</l>
        <l id="s30:l4">des blyfft de sorge in my.</l>
      </lg>
      <lg id="s31" type="stanza">
        <l id="s31:l1">Dem wyl ick et clagen,</l>
        <l id="s31:l2">de alle herten kent;</l>
        <l id="s31:l3">he salt me helpen dragen,</l>
        <l id="s31:l4">he is my so truwen vrent.</l>
      </lg>
      <lg id="s32" type="stanza">
        <l id="s32:l1">Och troister van hir boven,</l>
        <l id="s32:l2">de allen troist verlent,</l>
        <l id="s32:l3">den wylle wy altydt loven,</l>
        <l id="s32:l4">wan he uns liden to sent.</l>
      </lg>
      <lg id="s33" type="stanza">
        <l id="s33:l1">He heft de persse getreden</l>
        <l id="s33:l2">al umme den wyllen myn,</l>
        <l id="s33:l3">des wil ick em vergelden</l>
        <l id="s33:l4">so vele als is in my.</l>
      </lg>
    </lg>
  </text>
</song>
