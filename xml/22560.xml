<?xml version='1.0' encoding='utf-8' standalone='yes'?>
<song>
  <meta>
    <id>22560</id>
    <date>
      <year-start>1525</year-start>
      <year-end>1525</year-end>
    </date>
    <location>
      <orginal-name>zuid-holland (dordrecht?)</orginal-name>
      <standard-name>Dordrecht, The Netherlands</standard-name>
      <coordinates>
        <lon>51.7958812</lon>
        <lat>4.6779351</lat>
      </coordinates>
    </location>
    <tags>
      <tag standard-name="meilied" translation="May song">meilied</tag>
      <tag standard-name="acrostichon" translation="acrostic song">acrostichon</tag>
    </tags>
    <melody>Hoe lustelijk is ons de koele mei gedaan</melody>
    <categories>
      <category translation="seasons and annual events">jaarkring</category>
      <category translation="formal genres">formele genres</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="5" type="-+">Aensiet hoe lustelijc is ons die meye <rhyme label="a" type="m">ontdaen</rhyme></l>
        <l id="s1:l2" met="5" type="-+">Ende sprutet mit bloemkijns <rhyme label="b" type="f">menigherleye</rhyme>!</l>
        <l id="s1:l3" met="5" type="-+">Soe wie mit druc, mit lijden is <rhyme label="a" type="m" corresp="#s1:l1">bevaen</rhyme>,</l>
        <l id="s1:l4" met="5" type="-+">In Jhesus' wonden sel hij hem <rhyme label="b" type="f" corresp="#s1:l2">vermeyen</rhyme>.</l>
        <l id="s1:l5" met="5" type="-+">In Jhesus' wonden sel hij hem <rhyme label="b" type="f" corresp="#s1:l2">vermeyen</rhyme>.</l>
      </lg>
      <lg id="s2" type="stanza">
        <l id="s2:l1" met="5" type="-+">Nu sijn des meyen telghen <rhyme label="a" type="m">uutghespreit</rhyme></l>
        <l id="s2:l2" met="5" type="-+">Ende bloeyen schoen, ghelijc den <rhyme label="b" type="f">rodenrosen</rhyme>.</l>
        <l id="s2:l3" met="5" type="-+">Soe wie sijn sonden mit rouwen alhier <rhyme label="a" type="m" corresp="#s2:l1">bescreit</rhyme>,</l>
        <l id="s2:l4" met="5" type="-+">Onder desen boem soe sel hij hem <rhyme label="b" type="f" corresp="#s2:l2">verpoesen</rhyme>.</l>
        <l id="s2:l5" met="5" type="-+">Onder desen boem soe sel hij hem <rhyme label="b" type="f" corresp="#s2:l2">verpoesen</rhyme>.</l>
      </lg>
      <lg id="s3" type="stanza">
        <l id="s3:l1" met="5" type="-+">Die meye is ons al biden weghe <rhyme label="a" type="m">gheset</rhyme>,</l>
        <l id="s3:l2" met="5" type="-+">Op enen berch, ende die staet alsoe <rhyme label="b" type="f">hoghe</rhyme>,</l>
        <l id="s3:l3" met="5" type="-+">Opdat een yeghelijc sonder <rhyme label="a" type="m" corresp="#s3:l1">let</rhyme></l>
        <l id="s3:l4" met="5" type="-+">Vrijlic des meyen crus aenscouwen <rhyme label="b" type="f" corresp="#s3:l2">moghen</rhyme>.</l>
        <l id="s3:l5" met="5" type="-+">Vrijlic des meyen crus aenscouwen <rhyme label="b" type="f" corresp="#s3:l2">moghen</rhyme>.</l>
      </lg>
      <lg id="s4" type="stanza">
        <l id="s4:l1" met="5" type="-+">Recht opghewassen so is dat edel <rhyme label="a" type="m">greyn</rhyme>,</l>
        <l id="s4:l2" met="5" type="-+">Het is gheplant in also diepen <rhyme label="b" type="f">dale</rhyme>:</l>
        <l id="s4:l3" met="5" type="-+">Dat was Maria, die suver Maghet <rhyme label="a" type="m" corresp="#s4:l1">reyn</rhyme>,</l>
        <l id="s4:l4" met="5" type="-+">Van minnen soe sterf die fyere <rhyme label="b" type="f" corresp="#s4:l2">nachtegaele</rhyme>.</l>
        <l id="s4:l5" met="5" type="-+">Van minnen soe sterf die fyere <rhyme label="b" type="f" corresp="#s4:l2">nachtegaele</rhyme>.</l>
      </lg>
      <lg id="s5" type="stanza">
        <l id="s5:l1" met="5" type="-+">Den nachtegaele des crucen boem op <rhyme label="a" type="m">clam</rhyme>,</l>
        <l id="s5:l2" met="5" type="-+">Ende hadt sijn vederen also wijde <rhyme label="b" type="f">ontloken</rhyme>.</l>
        <l id="s5:l3" met="5" type="-+">Hij sanc soe lude die seven noten <rhyme label="a" type="m" corresp="#s5:l1">hoech</rhyme></l>
        <l id="s5:l4" met="5" type="-+">Soe dat sijn edel hertkijn is <rhyme label="b" type="f" corresp="#s5:l2">ghebroken</rhyme>.</l>
        <l id="s5:l5" met="5" type="-+">Soe dat sijn edel hertkijn is <rhyme label="b" type="f" corresp="#s5:l2">ghebroken</rhyme>.</l>
      </lg>
      <lg id="s6" type="stanza">
        <l id="s6:l1" met="5" type="-+">Aldus soeis nachtegael bleven <rhyme label="a" type="m">doot</rhyme>,</l>
        <l id="s6:l2" met="5" type="-+">Al om die minne van eenre suver <rhyme label="b" type="f">Joncfrouwen</rhyme>.</l>
        <l id="s6:l3" met="5" type="-+">Hij quam minnen al uut sijns Vaders <rhyme label="a" type="m" corresp="#s6:l1">scoet</rhyme>:</l>
        <l id="s6:l4" met="5" type="-+">Wie hoerde ye ghelijcheit deser <rhyme label="b" type="f" corresp="#s6:l2">trouwen</rhyme>?</l>
        <l id="s6:l5" met="5" type="-+">Wie hoerde ye ghelijcheit deser <rhyme label="b" type="f" corresp="#s6:l2">trouwen</rhyme>?</l>
      </lg>
      <lg id="s7" type="stanza">
        <l id="s7:l1" met="5" type="-+">Soe wie sijn sinnen noch onghestadich <rhyme label="a" type="m">sijn</rhyme></l>
        <l id="s7:l2" met="5" type="-+">Ende dwaelen uut tot aertschen <rhyme label="b" type="f">creatueren</rhyme>,</l>
        <l id="s7:l3" met="5" type="-+">Die siet wel aen desen edelen nachtegael <rhyme label="a" type="m" corresp="#s7:l1">fijn</rhyme>,</l>
        <l id="s7:l4" met="5" type="-+">Hoe Hij den doot om onsen wil woude <rhyme label="b" type="f" corresp="#s7:l2">besueren</rhyme>.</l>
        <l id="s7:l5" met="5" type="-+">Hoe Hij den doot om onsen wil woude <rhyme label="b" type="f" corresp="#s7:l2">besueren</rhyme>.</l>
      </lg>
    </lg>
  </text>
</song>
