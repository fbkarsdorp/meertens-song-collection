<?xml version='1.0' encoding='utf-8' standalone='yes'?>
<song>
  <meta>
    <id>188221</id>
    <date>
      <year-start>1853</year-start>
      <year-end>1853</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody/>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Het was een Edel Koningszoon,</l>
        <l id="s1:l2">Van hooger aard geboren;</l>
        <l id="s1:l3">Hij had ons-aller kranke ziel</l>
        <l id="s1:l4">Tot zijnen schat verkoren.</l>
        <l id="s1:l5">Hij kwam hier neder in dit dal</l>
        <l id="s1:l6">In menschlijker nature;</l>
        <l id="s1:l7">Hij leed en streed om Adams val;</l>
        <l id="s1:l8">Hij had geen rustige ure.</l>
      </lg>
      <lg id="s2" type="stanza">
        <l id="s2:l1">Hij leefde drie-en-dertig jaar</l>
        <l id="s2:l2">In ongestuime tijden:</l>
        <l id="s2:l3">Hij droeg in bittre zielenangst</l>
        <l id="s2:l4">Alleenig alle lijden.</l>
        <l id="s2:l5">En toen die tijd ten einde kwam</l>
        <l id="s2:l6">Van drie-en-dertig jaren,</l>
        <l id="s2:l7">Toen woû die Zoon uit Koningsstam</l>
        <l id="s2:l8">Zijn' volk zich openbaren.</l>
      </lg>
      <lg id="s3" type="stanza">
        <l id="s3:l1">Hij reed er in Jerusalem</l>
        <l id="s3:l2">Op eener ezelinne;</l>
        <l id="s3:l3">Zijn oogen weenden bitterlijk</l>
        <l id="s3:l4">Om 's volks te wuften zinne;</l>
        <l id="s3:l5">En palmen zijn Hem aangeboôn;</l>
        <l id="s3:l6">Daar zongen duizend monden:</l>
        <l id="s3:l7">‘Hosanna zij aan Davids Zoon!</l>
        <l id="s3:l8">Vergevet onze zonden!’</l>
      </lg>
      <lg id="s4" type="stanza">
        <l id="s4:l1">Hij is den tempel ingegaan,</l>
        <l id="s4:l2">Waar Hij zijn Vader eerde;</l>
        <l id="s4:l3">Hij sprak zoo menig treffend woord;</l>
        <l id="s4:l4">Of 't nog den dooven deerde.</l>
        <l id="s4:l5">Maar toen de dag ten avond kwam</l>
        <l id="s4:l6">Benaauwden zij zijn leven;</l>
        <l id="s4:l7">Toen werd dat weerloos zoete Lam</l>
        <l id="s4:l8">Uit zijne stad gedreven.</l>
      </lg>
      <lg id="s5" type="stanza">
        <l id="s5:l1">‘Jerusalem, Jerusalem</l>
        <l id="s5:l2">‘Gij wijst mij nu van handen;</l>
        <l id="s5:l3">‘Gij hebt wel vroeg mij eer gedaan,</l>
        <l id="s5:l4">‘Nu stelt ge mij te schanden.</l>
        <l id="s5:l5">‘En tot Bethaniën Hij ging,</l>
        <l id="s5:l6">Met zijne lieve vrienden;</l>
        <l id="s5:l7">Maria Hem ten disch ontving,</l>
        <l id="s5:l8">En Hem met Martha diende.</l>
      </lg>
      <lg id="s6" type="stanza">
        <l id="s6:l1">Zijn Moeder-lief was daar genood</l>
        <l id="s6:l2">En droeve Magdalene;</l>
        <l id="s6:l3">Zij waren beide in zorge groot,</l>
        <l id="s6:l4">Om Jesum d' eenig Eene.</l>
        <l id="s6:l5">Hij wist wel van den valschen raad,</l>
        <l id="s6:l6">Dien Hem de Joden sloegen,</l>
        <l id="s6:l7">En hoe ze zijn onschuldig bloed</l>
        <l id="s6:l8">Voor zich te drinken vroegen.</l>
      </lg>
      <lg id="s7" type="stanza">
        <l id="s7:l1">Och, Jesum zag zijn Moeder aan</l>
        <l id="s7:l2">Met alzoo droeve zinnen,</l>
        <l id="s7:l3">De tranen vloeiden van 't gelaat:</l>
        <l id="s7:l4">Dat deed heur teeder minnen.</l>
        <l id="s7:l5">‘Och Moeder,’ zei hij, ‘Moeder mijn!</l>
        <l id="s7:l6">Wij moeten echter scheiden;</l>
        <l id="s7:l7">Ik ga ten Kruis, ter bittre pijn,</l>
        <l id="s7:l8">Mij spoedig voorbereiden.’</l>
      </lg>
      <lg id="s8" type="stanza">
        <l id="s8:l1">Maria schreide in droeve vrees,</l>
        <l id="s8:l2">Zij stond haar Kind ter zijden:</l>
        <l id="s8:l3">‘Och, Zone,’ sprak zij, ‘Heere groot,</l>
        <l id="s8:l4">Och, wil aldus niet lijden!’</l>
        <l id="s8:l5">‘Ach, Moeder, laat uw klagen zijn;</l>
        <l id="s8:l6">'t En kan niet anders wezen.</l>
        <l id="s8:l7">Ik moet gedoogen deze pijn,</l>
        <l id="s8:l8">Zal Adams kroost genezen.’</l>
      </lg>
      <lg id="s9" type="stanza">
        <l id="s9:l1">‘Des Woensdags zal ik al den dag</l>
        <l id="s9:l2">O Moeder, bij u blijven,</l>
        <l id="s9:l3">En waar mijn liefde troosten mag</l>
        <l id="s9:l4">Uw bange smart verdrijven.’</l>
        <l id="s9:l5">Een groote klacht werd daar gehoord</l>
        <l id="s9:l6">En rouwgebaar bedreven;</l>
        <l id="s9:l7">De Zone van zijn Moeder ging;</l>
        <l id="s9:l8">Zij is alléen gebleven.</l>
      </lg>
      <lg id="s10" type="stanza">
        <l id="s10:l1">En tot Jerusalem hij kwam,</l>
        <l id="s10:l2">Daar hem de Joden beidden:</l>
        <l id="s10:l3">Twee Jongren zond hij voor zich uit,</l>
        <l id="s10:l4">Om 't Paaschlam te bereiden.</l>
        <l id="s10:l5">De Heere kwam ten avondmaal</l>
        <l id="s10:l6">Met vijanden en vrinden;</l>
        <l id="s10:l7">Hij sprak tot hun zoo zoete taal:</l>
        <l id="s10:l8">Want Hij zoo teêr beminde.</l>
      </lg>
      <lg id="s11" type="stanza">
        <l id="s11:l1">Toen werd Hem met zijn Jongren daar</l>
        <l id="s11:l2">Het Paaschlam opgedragen,</l>
        <l id="s11:l3">En droevig sprak hij: ‘Een van u</l>
        <l id="s11:l4">Verraadt mij, eer 't zal dagen.’</l>
        <l id="s11:l5">Al op elkander zagen zij,</l>
        <l id="s11:l6">En Judas sprak met veinzen:</l>
        <l id="s11:l7">‘Ben ik dit, Heere? doelt Ge op mij?’</l>
        <l id="s11:l8">En grijnsde en viel aan 't peinzen.</l>
      </lg>
      <lg id="s12" type="stanza">
        <l id="s12:l1">De Heer doorzag zijn valschheid wel,</l>
        <l id="s12:l2">En sprak, in zoeter talen:</l>
        <l id="s12:l3">‘Wat uw gemoed besloten heeft,</l>
        <l id="s12:l4">Ei, doet 'et zonder dralen.’</l>
        <l id="s12:l5">En Judas spoedde haastig heen,</l>
        <l id="s12:l6">In fel ontstoken moede;</l>
        <l id="s12:l7">Hij wenschte een koopgeld, vuig en kleen,</l>
        <l id="s12:l8">Voor Jesus' zuivren bloede.</l>
      </lg>
      <lg id="s13" type="stanza">
        <l id="s13:l1">En bij de Joden trad Hij voor,</l>
        <l id="s13:l2">Waar zij het opzet bouwden,</l>
        <l id="s13:l3">Hoe dat ze d' Eedlen Zone Gods</l>
        <l id="s13:l4">Ter doode brengen zouden.</l>
        <l id="s13:l5">‘Ik kenne wel uw wijzen raad:</l>
        <l id="s13:l6">Wat geld wilt gij mij geven,</l>
        <l id="s13:l7">Opdat ik u den Meester laat?</l>
        <l id="s13:l8">Zoo moogt gij veilig leven.’</l>
      </lg>
      <lg id="s14" type="stanza">
        <l id="s14:l1">En dertig zilverlingen goed</l>
        <l id="s14:l2">Zij hem ten koopschat geven;</l>
        <l id="s14:l3">Toen was verkocht dat schuldloos bloed,</l>
        <l id="s14:l4">Dat nimmer had misdreven.</l>
        <l id="s14:l5">Als Judas voor den Rade ging,</l>
        <l id="s14:l6">Was Jesus uitgetreden</l>
        <l id="s14:l7">Tot onder een olijvenboom;</l>
        <l id="s14:l8">Geschokt in ziel en leden.</l>
      </lg>
      <lg id="s15" type="stanza">
        <l id="s15:l1">Daar bad Hij zijnen Vader aan,</l>
        <l id="s15:l2">Met diep bedroefden moede,</l>
        <l id="s15:l3">Zijn bange zweet besproeit den grond</l>
        <l id="s15:l4">Met water ende bloede.</l>
        <l id="s15:l5">En Judas kwam bij toortslichtschijn,</l>
        <l id="s15:l6">Aan 't hoofd der booze Joden;</l>
        <l id="s15:l7">Hij kuste onz' Heer den monde zijn;</l>
        <l id="s15:l8">En wijdde Hem den dooden.</l>
      </lg>
      <lg id="s16" type="stanza">
        <l id="s16:l1">En 't zoete Slachtlam Jesus sprak:</l>
        <l id="s16:l2">‘Waar zijt gij toe gekomen!’</l>
        <l id="s16:l3">Hij had ten teeken van verraad</l>
        <l id="s16:l4">Dit liefdeblijk genomen.</l>
        <l id="s16:l5">De Joden sloegen aan den Heer</l>
        <l id="s16:l6">Hun heiligschen'ge handen:</l>
        <l id="s16:l7">En trekken naar Jerusalem</l>
        <l id="s16:l8">In alzoo groote schanden.</l>
      </lg>
      <lg id="s17" type="stanza">
        <l id="s17:l1">Zij brachten daar Hem in 't Gerecht</l>
        <l id="s17:l2">Der valsche Magistraten;</l>
        <l id="s17:l3">Zij spott'en met hun Heer en God,</l>
        <l id="s17:l4">Beleedigd boven maten.</l>
        <l id="s17:l5">Daar stond de Heer in grooten nood</l>
        <l id="s17:l6">Met neêrgeslagen oogen;</l>
        <l id="s17:l7">Hij hoorde daar al 't onrecht groot,</l>
        <l id="s17:l8">Dat zij hem overlogen.</l>
      </lg>
      <lg id="s18" type="stanza">
        <l id="s18:l1">Pilatus sprak den Joden toe</l>
        <l id="s18:l2">(Hij woû zich-zelven vrijden):</l>
        <l id="s18:l3">‘Wilt Gij me in vrede laten gaan:</l>
        <l id="s18:l4">Ik zal Hem doen kastijden.’</l>
        <l id="s18:l5">Zij riepen alle: ‘Rechter! neen!</l>
        <l id="s18:l6">De dood zoo moet Hij sterven;</l>
        <l id="s18:l7">Kruis, kruis Hem, Rechter, wijs hem heen</l>
        <l id="s18:l8">Of 't strekt u tot verderven!’</l>
      </lg>
      <lg id="s19" type="stanza">
        <l id="s19:l1">Pilatus was in zorge groot,</l>
        <l id="s19:l2">Geen schuld en kon hij vinden,</l>
        <l id="s19:l3">Dat hij Hem wijzen mocht ter dood.</l>
        <l id="s19:l4">Hij deed hem strenglijk binden,</l>
        <l id="s19:l5">En leiden Hem ter geeselzuil.</l>
        <l id="s19:l6">Ze onttogen Hem zijn kleêren,</l>
        <l id="s19:l7">Zij sloegen Hem zoo jammerlijk:</l>
        <l id="s19:l8">En 't kon hun hart niet deren.</l>
      </lg>
      <lg id="s20" type="stanza">
        <l id="s20:l1">Zij vlochten eenen doornehoed</l>
        <l id="s20:l2">Met hunne felle handen:</l>
        <l id="s20:l3">Toen stroomde als rozen 't voorhoofdsbloed</l>
        <l id="s20:l4">Dat was zijn kroon der schanden!</l>
        <l id="s20:l5">Pilatus toonde 'em voor 't Gerecht,</l>
        <l id="s20:l6">Daar al de Joden stonden:</l>
        <l id="s20:l7">Hij was zoo droevig overdekt</l>
        <l id="s20:l8">Met meer dan duizend wonden.</l>
      </lg>
      <lg id="s21" type="stanza">
        <l id="s21:l1">Pilatus gaf Hem gaarne vrij,</l>
        <l id="s21:l2">Als Hem de Joden wouden:</l>
        <l id="s21:l3">De Joden riepen gansch ontmenscht:</l>
        <l id="s21:l4">‘Wil Barrabam behouden!’</l>
        <l id="s21:l5">Pilatus deed der boozen raad;</l>
        <l id="s21:l6">Liet Barrabam den Joden,</l>
        <l id="s21:l7">En Jesus Hij hun overlaat,</l>
        <l id="s21:l8">Om schuldeloos te dooden.</l>
      </lg>
      <lg id="s22" type="stanza">
        <l id="s22:l1">Zij hebben 't kruis Hem opgeleîd;</l>
        <l id="s22:l2">Hij moest het schandhout dragen;</l>
        <l id="s22:l3">Twee dieven worden meê geleid,</l>
        <l id="s22:l4">Genooten zijner plagen.</l>
        <l id="s22:l5">Zij trekken hem ter poorten uit,</l>
        <l id="s22:l6">Al langs de breede heide;</l>
        <l id="s22:l7">Maria volgt hem droevig na;</l>
        <l id="s22:l8">Zij handenwrong en schreide.</l>
      </lg>
      <lg id="s23" type="stanza">
        <l id="s23:l1">Och, toen Hij op Calvarie kwarm</l>
        <l id="s23:l2">Wat was Hij mat en moede;</l>
        <l id="s23:l3">Zij togen Hem zijn kleêren uit;</l>
        <l id="s23:l4">Zij waren rood van bloede.</l>
        <l id="s23:l5">'t Was droevigheid en harteleed</l>
        <l id="s23:l6">Voor Hem aan alle zijden;</l>
        <l id="s23:l7">Zij maakten hem het kruis gereed</l>
        <l id="s23:l8">Waaraan Hij moeste lijden.</l>
      </lg>
      <lg id="s24" type="stanza">
        <l id="s24:l1">Toen werd die Eedle Godes Zoon</l>
        <l id="s24:l2">Aan 't Kruishout neêrgespannen,</l>
        <l id="s24:l3">Zijn heilge leden scheurden op:</l>
        <l id="s24:l4">O diep rampzaalge mannen!</l>
        <l id="s24:l5">De naaglen klonken zij hem in</l>
        <l id="s24:l6">Met dubble hamerslagen;</l>
        <l id="s24:l7">Hij leed naar hart en ziel en zin:</l>
        <l id="s24:l8">Toch wist Hij niet van klagen.</l>
      </lg>
      <lg id="s25" type="stanza">
        <l id="s25:l1">Zij richtten 't bevend Kruishout op,</l>
        <l id="s25:l2">Bij 's Heilands boezemprangen:</l>
        <l id="s25:l3">En tusschen booze moordenaars</l>
        <l id="s25:l4">Was Hij daar neêrgehangen.</l>
        <l id="s25:l5">‘Och Vader,’ zei Hij, ‘Vader mijn,’</l>
        <l id="s25:l6">(Zijn oogen opgeheven)</l>
        <l id="s25:l7">‘Die mij hier doen zoo bittre pijn,</l>
        <l id="s25:l8">Och wil het hun vergeven!’</l>
      </lg>
      <lg id="s26" type="stanza">
        <l id="s26:l1">Zijne oogen waren weenens rood:</l>
        <l id="s26:l2">Hij was zoo wee te moede:</l>
        <l id="s26:l3">Hij zag zijn lieve Moeder aan,</l>
        <l id="s26:l4">Besprengd met zijnen bloede.</l>
        <l id="s26:l5">Haar lijden was Hem meerder pijn</l>
        <l id="s26:l6">Dan 'tgeen Hij-zelf moest dragen.</l>
        <l id="s26:l7">‘Joannes,’ sprak hij, ‘neve mijn,</l>
        <l id="s26:l8">Verzorg haar al heur dagen.’</l>
      </lg>
      <lg id="s27" type="stanza">
        <l id="s27:l1">Des was Joannes gansch bereid</l>
        <l id="s27:l2">Met liefderijken moede:</l>
        <l id="s27:l3">Hij nam de lieve Moeder Gods</l>
        <l id="s27:l4">In zijne trouwe hoede.</l>
        <l id="s27:l5">Maria staat in stille nood!</l>
        <l id="s27:l6">Maria Magdalene</l>
        <l id="s27:l7">Omhelst de wond der voeten bloot,</l>
        <l id="s27:l8">Besproeid met heuren weene.</l>
      </lg>
      <lg id="s28" type="stanza">
        <l id="s28:l1">De Moeder sprak zoo droefelijk:</l>
        <l id="s28:l2">‘Mijn hart is mij zoo bange:</l>
        <l id="s28:l3">Ik zie mijn alderliefste Kind</l>
        <l id="s28:l4">Daar voor mijn oogen hangen.’</l>
        <l id="s28:l5">Heur harte was in pijne groot</l>
        <l id="s28:l6">Van droefheid in die stonden:</l>
        <l id="s28:l7">Om dat de wreede bittre dood</l>
        <l id="s28:l8">Zijn harte ging doorwonden.</l>
      </lg>
      <lg id="s29" type="stanza">
        <l id="s29:l1">Daar hing de lieve Heer zoo schoon,</l>
        <l id="s29:l2">Beroofd van aller eere.</l>
        <l id="s29:l3">Hij sprak, die Eedle Koningszoon,</l>
        <l id="s29:l4">‘Mij dorstet alzoo zeere.’</l>
        <l id="s29:l5">De drank van galle was bereid,</l>
        <l id="s29:l6">Die zij 'm te drinken gaven.</l>
        <l id="s29:l7">De Heere sprak: ‘Het is volbracht!’</l>
        <l id="s29:l8">En woû zich niet meer laven.</l>
      </lg>
      <lg id="s30" type="stanza">
        <l id="s30:l1">Toen ging daar bittre droefheid aan,</l>
        <l id="s30:l2">En alle man ging henen,</l>
        <l id="s30:l3">En Jesus kreet met luide stem</l>
        <l id="s30:l4">Te midden van hun weenen;</l>
        <l id="s30:l5">‘Och Vader,’ zei hij, ‘Vader mijn!</l>
        <l id="s30:l6">Och waarom mij verlaten?’</l>
        <l id="s30:l7">Hij hing in alzoo groote pijn</l>
        <l id="s30:l8">In lijden boven maten.</l>
      </lg>
      <lg id="s31" type="stanza">
        <l id="s31:l1">De zonne toen haar schijnsel liet,</l>
        <l id="s31:l2">En de aard begon te beven,</l>
        <l id="s31:l3">Met luider stemme Jesus riep....</l>
        <l id="s31:l4">En heeft den geest gegeven.</l>
        <l id="s31:l5">Een ruiter, die Longinus heet,</l>
        <l id="s31:l6">Doorstak den lieven Heere:</l>
        <l id="s31:l7">En heilig bloed en water gleed</l>
        <l id="s31:l8">Langs de ingedrongen spere.</l>
      </lg>
      <lg id="s32" type="stanza">
        <l id="s32:l1">En daar geschiedde wonder groot:</l>
        <l id="s32:l2">Een Ridder, blind geboren,</l>
        <l id="s32:l3">Als 't bloed hem over de oogen vloot,</l>
        <l id="s32:l4">Zag daar met klaren oogen;</l>
        <l id="s32:l5">En Joseph, een rechtvaardig man</l>
        <l id="s32:l6">En uit Arimatheën,</l>
        <l id="s32:l7">Met Nicodemus Jesus nam,</l>
        <l id="s32:l8">En van den Kruise deën.</l>
      </lg>
      <lg id="s33" type="stanza">
        <l id="s33:l1">Nu is Hij in een Graf geleîd,</l>
        <l id="s33:l2">Uit éenen steen gehouwen.</l>
        <l id="s33:l3">Voor ons verwelkt die schoone bloem</l>
        <l id="s33:l4">Van smart en zielenrouwe.</l>
        <l id="s33:l5">En Jesus daalt ter Helle heen</l>
        <l id="s33:l6">Met grooter mogendhede;</l>
        <l id="s33:l7">Verlossend Adam daar beneên,</l>
        <l id="s33:l8">En zijn gezellen mede.</l>
      </lg>
      <lg id="s34" type="stanza">
        <l id="s34:l1">Ten Derden Dage Hij verrees</l>
        <l id="s34:l2">Van 't graf waar men Hem leîde,</l>
        <l id="s34:l3">Hij trad, in 't blij verheerlijkt vleesch,</l>
        <l id="s34:l4">Waar nog de Moeder schreide.</l>
        <l id="s34:l5">‘O Moeder,’ zei Hij, ‘Moeder mijn!</l>
        <l id="s34:l6">Wil niet meer droevig wezen!</l>
        <l id="s34:l7">Aanzie uw teêrgeliefde Kind:</l>
        <l id="s34:l8">Hij is des doods verrezen.</l>
      </lg>
      <lg id="s35" type="stanza">
        <l id="s35:l1">Verwonnen is nu alle leed,</l>
        <l id="s35:l2">Vernield des doods vermogen,</l>
        <l id="s35:l3">Daar ik mijns Vaders wil voldeed:</l>
        <l id="s35:l4">Des zal Hij mij verhoogen.’</l>
        <l id="s35:l5">Hij voer ten Hemel luisterrijk,</l>
        <l id="s35:l6">En laat ons blij verbeiden</l>
        <l id="s35:l7">De plaats in 's Vaders Koningrijk,</l>
        <l id="s35:l8">Die Hij ons ging bereiden.</l>
      </lg>
    </lg>
  </text>
</song>
