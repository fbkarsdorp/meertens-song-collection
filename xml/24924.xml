<?xml version='1.0' encoding='utf-8' standalone='yes'?>
<song>
  <meta>
    <id>24924</id>
    <date>
      <year-start>1390</year-start>
      <year-end>1400</year-end>
    </date>
    <location>
      <orginal-name>brugge</orginal-name>
      <standard-name>Brugge, Belgium</standard-name>
      <coordinates>
        <lon>51.2315785</lon>
        <lat>3.20809951603418</lat>
      </coordinates>
    </location>
    <tags>
      <tag standard-name="liefdeslied" translation="love song">liefdeslied</tag>
      <tag standard-name="nieuwjaarslied" translation="new year's song">nieuwjaarslied</tag>
    </tags>
    <melody>Ik haan gemind in het oude jaar</melody>
    <categories>
      <category translation="love and sex">liefde en seks</category>
      <category translation="seasons and annual events">jaarkring</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="-+">Ic haen ghemint int olde <rhyme label="a" type="m">jaer</rhyme></l>
        <l id="s1:l2" met="2" type="-+">Met steiden <rhyme label="b" type="f">zinne</rhyme></l>
        <l id="s1:l3" met="4" type="-+">Loont mi niet bas mijns hertzen <rhyme label="a" type="m" corresp="#s1:l1">gaer</rhyme></l>
        <l id="s1:l4" met="4" type="-+">Dit nieuwe dat hier volghet <rhyme label="a" type="m" corresp="#s1:l1">naer</rhyme></l>
        <l id="s1:l5" met="3" type="-+">So sijn mijn vruechden <rhyme label="b" type="f" corresp="#s1:l2">dinne</rhyme></l>
        <l id="s1:l6" met="4" type="-+">Vergheit soe mijns des hanich <rhyme label="a" type="m" corresp="#s1:l1">vaer</rhyme></l>
        <l id="s1:l7" met="2" type="-+">Want icse <rhyme label="b" type="f" corresp="#s1:l2">minne</rhyme></l>
        <l id="s1:l8" met="4" type="-+">Vor al dat leift so bem ic <rhyme label="a" type="m" corresp="#s1:l1">haer</rhyme></l>
        <l id="s1:l9" met="4" type="-+">Of minen heit dats zeker <rhyme label="a" type="m" corresp="#s1:l1">waer</rhyme></l>
        <l id="s1:l10" met="3" type="-+">Gheen liever wijf ic <rhyme label="b" type="f" corresp="#s1:l2">kinne</rhyme></l>
        <l id="s1:l11" met="4" type="+-">Al ware al die werelt eighin <rhyme label="c" type="m">mijn</rhyme></l>
        <l id="s1:l12" met="4" type="-+">Nochtan sal si die liefste <rhyme label="c" type="m" corresp="#s1:l11">zijn</rhyme></l>
        <l id="s1:l13" met="4" type="-+">Och sal zoe mijns verghessen <rhyme label="d" type="m">dan</rhyme></l>
        <l id="s1:l14" met="4" type="-+">Daer tsoe dwinct mir dijn wijflic <rhyme label="c" type="m" corresp="#s1:l11">scijn</rhyme></l>
        <l id="s1:l15" met="4" type="-+">Dat ic moet bliven dijn <rhyme label="c" type="m" corresp="#s1:l11">eighijn</rhyme></l>
        <l id="s1:l16" met="4" type="-+">Al wildict laten ic en <rhyme label="d" type="m" corresp="#s1:l13">can</rhyme></l>
      </lg>
      <lg id="s2" type="stanza">
        <l id="s2:l1" met="4" type="-+">Du best mijns hertzen <rhyme label="a" type="m">hemelrijch</rhyme></l>
        <l id="s2:l2" met="2" type="-+">Mijn <rhyme label="b" type="f">souvereine</rhyme></l>
        <l id="s2:l3" met="4" type="-+">Nacht ende dach bestu in <rhyme label="a" type="m" corresp="#s2:l1">mijch</rhyme></l>
        <l id="s2:l4" met="4" type="-+">Vor al dat leift up <rhyme label="a" type="m" corresp="#s2:l1">erderijch</rhyme></l>
        <l id="s2:l5" met="3" type="-+">Bestu mijn troost <rhyme label="b" type="f" corresp="#s2:l2">alleine</rhyme></l>
        <l id="s2:l6" met="4" type="-+">God haldich aller vruechden <rhyme label="a" type="m" corresp="#s2:l1">rijch</rhyme></l>
        <l id="s2:l7" met="2" type="-+">Mijn liefste <rhyme label="b" type="f" corresp="#s2:l2">reine</rhyme></l>
        <l id="s2:l8" met="4" type="-+">Das ich mach leven <rhyme label="a" type="m" corresp="#s2:l1">zekerlijch</rhyme></l>
        <l id="s2:l9" met="4" type="-+">Sonder di een oghen <rhyme label="a" type="m" corresp="#s2:l1">blijch</rhyme></l>
        <l id="s2:l10" met="3" type="-+">Das darstu zoorghen <rhyme label="b" type="f" corresp="#s2:l2">cleine</rhyme></l>
        <l id="s2:l11" met="4" type="+-">Du best daer al mijn troost an <rhyme label="c" type="m">steit</rhyme></l>
        <l id="s2:l12" met="4" type="-+">Das nemich waerlich up mijn <rhyme label="c" type="m" corresp="#s2:l11">heit</rhyme></l>
        <l id="s2:l13" met="4" type="-+">Das ich nie liever lief <rhyme label="d" type="m">ghewan</rhyme></l>
        <l id="s2:l14" met="4" type="-+">Dat doet dijn duecht dijn <rhyme label="c" type="m" corresp="#s2:l11">reinicheit</rhyme></l>
        <l id="s2:l15" met="4" type="-+">Das ich bin dijn haen <rhyme label="c" type="m" corresp="#s2:l11">ondersceit</rhyme></l>
        <l id="s2:l16" met="4" type="-+">Al widict laten ic en <rhyme label="d" type="m" corresp="#s2:l13">can</rhyme></l>
      </lg>
      <lg id="s3" type="stanza">
        <l id="s3:l1" met="4" type="-+">Dijn wijflic scijn dijn scoon <rhyme label="a" type="m">manier</rhyme></l>
        <l id="s3:l2" met="2" type="-+">Staet vast <rhyme label="b" type="f">ghescreven</rhyme></l>
        <l id="s3:l3" met="4" type="-+">Al in mijn hertze vrouwe <rhyme label="a" type="m" corresp="#s3:l1">fier</rhyme></l>
        <l id="s3:l4" met="4" type="-+">Dus eist doch al in dijn <rhyme label="a" type="m" corresp="#s3:l1">dangier</rhyme></l>
        <l id="s3:l5" met="3" type="-+">Mi nes niet anders <rhyme label="b" type="f" corresp="#s3:l2">bleven</rhyme></l>
        <l id="s3:l6" met="4" type="-+">Ach vrauwe wiltu dan gonnen <rhyme label="a" type="m" corresp="#s3:l1">mir</rhyme></l>
        <l id="s3:l7" met="2" type="-+">Een woort tse <rhyme label="b" type="f" corresp="#s3:l2">gheven</rhyme></l>
        <l id="s3:l8" met="4" type="-+">El ghein ic gher en quaem van <rhyme label="a" type="m" corresp="#s3:l1">dir</rhyme></l>
        <l id="s3:l9" met="4" type="-+">Troost mir du best so <rhyme label="a" type="m" corresp="#s3:l1">goedertier</rhyme></l>
        <l id="s3:l10" met="3" type="-+">So mach ic vroilic <rhyme label="b" type="f" corresp="#s3:l2">leven</rhyme></l>
        <l id="s3:l11" met="4" type="+-">Du best mijn troost du best mijn <rhyme label="c" type="m">heil</rhyme></l>
        <l id="s3:l12" met="4" type="-+">Du best mijns levens meister <rhyme label="c" type="m" corresp="#s3:l11">gheil</rhyme></l>
        <l id="s3:l13" met="4" type="-+">In wildi nummer sceiden <rhyme label="d" type="m">van</rhyme></l>
        <l id="s3:l14" met="4" type="-+">Dijn gonst vrau nicht aen mich <rhyme label="c" type="m" corresp="#s3:l11">ondeil</rhyme></l>
        <l id="s3:l15" met="4" type="-+">Want mich en wondert niet tze <rhyme label="c" type="m" corresp="#s3:l11">veil</rhyme></l>
        <l id="s3:l16" met="4" type="-+">Al wildict laten ic en <rhyme label="d" type="m" corresp="#s3:l13">can</rhyme></l>
      </lg>
    </lg>
  </text>
</song>
