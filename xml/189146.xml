<?xml version='1.0' encoding='utf-8' standalone='yes'?>
<song>
  <meta>
    <id>189146</id>
    <date>
      <year-start>1609</year-start>
      <year-end>1609</year-end>
    </date>
    <location>
      <orginal-name>enkhuizen</orginal-name>
      <standard-name>Enkhuizen, The Netherlands</standard-name>
      <coordinates>
        <lon>52.7036282</lon>
        <lat>5.2901222</lat>
      </coordinates>
    </location>
    <tags/>
    <melody>Daar ik mij laatstleden ging vertreden</melody>
  <author>Anonymous</author></meta>
  <text>
    <lg type="song">
      <lg id="s1" type="stanza">
        <l id="s1:l1">Een heerlijcke croon is nu te winnen,</l>
        <l id="s1:l2">Elck mach gen bereyen hier toe,</l>
        <l id="s1:l3">Ende met grooter neersticheyt beginnen</l>
        <l id="s1:l4">Af te legghen dat hem maeckt moe,</l>
        <l id="s1:l5">Want niemant en machse ontfanghen,</l>
        <l id="s1:l6">Ten zy dat hy vroom strijt,</l>
        <l id="s1:l7">Ende Christum belijdt,</l>
        <l id="s1:l8">Dies acht wel op u ganghen.</l>
      </lg>
      <lg id="s2" type="stanza">
        <l id="s2:l1">Het vleesch moet ghy te buyten treden,</l>
        <l id="s2:l2">En vlieden de lusten der jonckheyt al,</l>
        <l id="s2:l3">Teghen Coninghen en Princen mede,</l>
        <l id="s2:l4">Moet ghy strijden groot ende smal,</l>
        <l id="s2:l5">Egypten moet ghy verlaten,</l>
        <l id="s2:l6">Ende worden Pharaos vyant,</l>
        <l id="s2:l7">Wilt ghy comen int goede lant,</l>
        <l id="s2:l8">Druck ende armoe moet ghy aenvaten.</l>
      </lg>
      <lg id="s3" type="stanza">
        <l id="s3:l1">Onder Christus banier, moet ghy u vergeven</l>
        <l id="s3:l2">En trecken vrywillich met hem int velt,</l>
        <l id="s3:l3">Stelt voor de waerheyt, lyf, goet ende leven,</l>
        <l id="s3:l4">Steunt so het rijck Gods in met ghewel</l>
        <l id="s3:l5">Want wie verwint, wilt hooren,</l>
        <l id="s3:l6">Die sal de croon ontfaen,</l>
        <l id="s3:l7">In de eeuwighe vreuchde gaen,</l>
        <l id="s3:l8">Al met Gods uytvercooren.</l>
      </lg>
      <lg id="s4" type="stanza">
        <l id="s4:l1">Peynst om de vreucht die eewich sal dueren</l>
        <l id="s4:l2">Die God sijn uytvercoren beest bereyt,</l>
        <l id="s4:l3">En om die Goudtstadt, met Iaspis mueren</l>
        <l id="s4:l4">Die met twaelf fondamenten leyt,</l>
        <l id="s4:l5">En na de vreucht in desen,</l>
        <l id="s4:l6">Die gheen oore en heeft ghehoort,</l>
        <l id="s4:l7">So Paulus oorboort,</l>
        <l id="s4:l8">Alle druck sal zijn ghenesen.</l>
      </lg>
      <lg id="s5" type="stanza">
        <l id="s5:l1">In dese vreucht wilt door t'gheloof verblyrn</l>
        <l id="s5:l2">En niet achten op t'ghene dat ghy siet,</l>
        <l id="s5:l3">Want het can so haest ghedyen,</l>
        <l id="s5:l4">Dat des werelts vreucht omkeert in verdriet</l>
        <l id="s5:l5">Wat salt doch profijteren,</l>
        <l id="s5:l6">Al des werelts hooghe moet,</l>
        <l id="s5:l7">Met haer weelden schat en goet</l>
        <l id="s5:l8">Als sy verschijnt voor den Heer der Heeren.</l>
      </lg>
      <lg id="s6" type="stanza">
        <l id="s6:l1">Laet toch sulcx niet van u zijn bedreven,</l>
        <l id="s6:l2">Dat ghy de swase maechden slacht,</l>
        <l id="s6:l3">Die in haer dwaesheyt zijn ghebleven,</l>
        <l id="s6:l4">En hebben niet op den Heer ghewacht,</l>
        <l id="s6:l5">Siet hoe sy zijn verlaten,</l>
        <l id="s6:l6">Ende bleven buyten staen,</l>
        <l id="s6:l7">Al clopten sy stontelijck aen,</l>
        <l id="s6:l8">T'en mocht haer al niet baten,</l>
      </lg>
      <lg id="s7" type="stanza">
        <l id="s7:l1">Die die liedeken eerst mael dichte,</l>
        <l id="s7:l2">Sijn wensch is (dat weet de Heer)</l>
        <l id="s7:l3">Dat hy een yeghelijck so mocht stichten,</l>
        <l id="s7:l4">Dat sy van boosheyt keerden weer,</l>
        <l id="s7:l5">En oprechte boet bewesen,</l>
        <l id="s7:l6">Also de Schriftuer leert,</l>
        <l id="s7:l7">Want quaet tot goet bekeert,</l>
        <l id="s7:l8">In een nieu wandelinghe verresen.</l>
      </lg>
    </lg>
  </text>
</song>
