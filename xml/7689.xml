<?xml version='1.0' encoding='utf-8' standalone='yes'?>
<song>
  <meta>
    <id>7689</id>
    <date>
      <year-start>1476</year-start>
      <year-end>1500</year-end>
    </date>
    <tags>
      <tag standard-name="bespiegelend lied" translation="reflective song">bespiegelend lied</tag>
    </tags>
    <melody>O wel moog dij u verhogen</melody>
    <categories>
      <category translation="religion">godsdienst</category>
    </categories>
  </meta>
  <text>
    <lg type="song">
      <lg id="s1" type="stanza">
        <l id="s1:l1" met="4" type="+-">O wel moechdi u <rhyme label="a" type="f">verhogen</rhyme></l>
        <l id="s1:l2" met="4" type="+-">Die om God na u <rhyme label="a" type="f" corresp="#s1:l1">vermogen</rhyme></l>
        <l id="s1:l3" met="4" type="-+">Den armen troest in haer <rhyme label="b" type="m">verdriet</rhyme></l>
        <l id="s1:l4" met="4" type="+-">Tzy mit woerden of mit <rhyme label="c" type="f">werken</rhyme></l>
        <l id="s1:l5" met="4" type="+-">Voer u doer of voer die <rhyme label="c" type="f" corresp="#s1:l4">kerken</rhyme></l>
        <l id="s1:l6" met="4" type="-+">Soe waer dat ghi se hoert of <rhyme label="b" type="m" corresp="#s1:l3">siet</rhyme></l>
      </lg>
      <lg id="s2" type="stanza">
        <l id="s2:l1" met="4" type="+-">Vaderlic end <rhyme label="a" type="f">mynnentliken</rhyme></l>
        <l id="s2:l2" met="4" type="+-">Sel u God van <rhyme label="a" type="f" corresp="#s2:l1">hemelriken</rhyme></l>
        <l id="s2:l3" met="4" type="-+">Daer voer noch in syn rijc <rhyme label="b" type="m">ontfaen</rhyme></l>
        <l id="s2:l4" met="4" type="+-">Daer sel dijt pallaes <rhyme label="c" type="f">aenscouwen</rhyme></l>
        <l id="s2:l5" met="4" type="+-">U getymmert al claer <rhyme label="c" type="f" corresp="#s2:l4">gouwen</rhyme></l>
        <l id="s2:l6" met="4" type="-+">Vant guet dat ghi hem hebt <rhyme label="b" type="m" corresp="#s2:l3">gedaen</rhyme></l>
      </lg>
      <lg id="s3" type="stanza">
        <l id="s3:l1" met="4" type="+-">Hoe ghi hem geeft <rhyme label="a" type="f">blideliker</rhyme></l>
        <l id="s3:l2" met="4" type="+-">Hoet pallaes wort <rhyme label="a" type="f" corresp="#s3:l1">suverliker</rhyme></l>
        <l id="s3:l3" met="4" type="-+">Mit alle sueticheit <rhyme label="b" type="m">verciert</rhyme></l>
        <l id="s3:l4" met="4" type="+-">Des menschen hart machs niet <rhyme label="c" type="f">grondieren</rhyme></l>
        <l id="s3:l5" met="4" type="+-">Hoe ghi daer selt <rhyme label="c" type="f" corresp="#s3:l4">jubilieren</rhyme></l>
        <l id="s3:l6" met="4" type="-+">Om dat ghi hem nu wel <rhyme label="b" type="m" corresp="#s3:l3">hantiert</rhyme></l>
      </lg>
      <lg id="s4" type="stanza">
        <l id="s4:l1" met="4" type="+-">Loff end eer sul zi u <rhyme label="a" type="f">geven</rhyme></l>
        <l id="s4:l2" met="4" type="+-">Boven in dat ewich <rhyme label="a" type="f" corresp="#s4:l1">leven</rhyme></l>
        <l id="s4:l3" met="4" type="-+">Daer voer die borgers dancken <rhyme label="b" type="m">zeer</rhyme></l>
        <l id="s4:l4" met="4" type="+-">Wonderlic sul si u <rhyme label="c" type="f">prisen</rhyme></l>
        <l id="s4:l5" met="4" type="+-">Hulp ende troest mit myn <rhyme label="c" type="f" corresp="#s4:l4">bewisen</rhyme></l>
        <l id="s4:l6" met="4" type="-+">Voer Jhesum onsen lieven <rhyme label="b" type="m" corresp="#s4:l3">Heer</rhyme></l>
      </lg>
      <lg id="s5" type="stanza">
        <l id="s5:l1" met="4" type="+-">So dat ghi van hem selt <rhyme label="a" type="f">horen</rhyme></l>
        <l id="s5:l2" met="4" type="+-">Coemt myn vrienden <rhyme label="a" type="f" corresp="#s5:l1">uutvercoren</rhyme></l>
        <l id="s5:l3" met="4" type="-+">Besit myns Vaders ewich <rhyme label="b" type="m">rijc</rhyme></l>
        <l id="s5:l4" met="4" type="+-">Ju bereit mit lieft mit <rhyme label="c" type="f">mynne</rhyme></l>
        <l id="s5:l5" met="4" type="+-">Vander werrelts aen <rhyme label="c" type="f" corresp="#s5:l4">beghinne</rhyme></l>
        <l id="s5:l6" met="4" type="-+">Want ghijt verdient hebt <rhyme label="b" type="m" corresp="#s5:l3">trouwelic</rhyme></l>
      </lg>
      <lg id="s6" type="stanza">
        <l id="s6:l1" met="4" type="+-">Honger dorst heb ic <rhyme label="a" type="f">geleden</rhyme></l>
        <l id="s6:l2" met="4" type="+-">Veel verdriets veel <rhyme label="a" type="f" corresp="#s6:l1">jammerheden</rhyme></l>
        <l id="s6:l3" met="4" type="-+">Ghi troeste my in myn <rhyme label="b" type="m">gebrec</rhyme></l>
        <l id="s6:l4" met="4" type="+-">Als ic ju myn noet liet <rhyme label="c" type="f">weten</rhyme></l>
        <l id="s6:l5" met="4" type="+-">Drincken gaefdi my end <rhyme label="c" type="f" corresp="#s6:l4">eten</rhyme></l>
        <l id="s6:l6" met="4" type="-+">Daer in en sciede gheen <rhyme label="b" type="m" corresp="#s6:l3">vertrec</rhyme></l>
      </lg>
      <lg id="s7" type="stanza">
        <l id="s7:l1" met="4" type="+-">Oec in al myn ander <rhyme label="a" type="f">dogen</rhyme></l>
        <l id="s7:l2" met="4" type="+-">Quam my troest nae u <rhyme label="a" type="f" corresp="#s7:l1">vermoegen</rhyme></l>
        <l id="s7:l3" met="4" type="-+">Dus coemt besit myns Vaders <rhyme label="b" type="m">rijc</rhyme></l>
        <l id="s7:l4" met="4" type="+-">U bereit mit lieft mit <rhyme label="c" type="f">mynne</rhyme></l>
        <l id="s7:l5" met="4" type="+-">Vander werrelts aen <rhyme label="c" type="f" corresp="#s7:l4">beghinne</rhyme></l>
        <l id="s7:l6" met="4" type="-+">Want ghijt verdient hebt <rhyme label="b" type="m" corresp="#s7:l3">trouwelic</rhyme></l>
      </lg>
      <lg id="s8" type="stanza">
        <l id="s8:l1" met="4" type="+-">Hoe wel sel u dat <rhyme label="a" type="f">behagen</rhyme></l>
        <l id="s8:l2" met="4" type="+-">Blidelic suldi hem <rhyme label="a" type="f" corresp="#s8:l1">vragen</rhyme></l>
        <l id="s8:l3" met="4" type="-+">O Heer wanneer is dit <rhyme label="b" type="m">gesciet</rhyme></l>
        <l id="s8:l4" met="4" type="+-">Dat wy u dus in liden <rhyme label="c" type="f">sagen</rhyme></l>
        <l id="s8:l5" met="4" type="+-">Honger dorst mit ander <rhyme label="c" type="f" corresp="#s8:l4">plagen</rhyme></l>
        <l id="s8:l6" met="4" type="-+">En troesten u in ju <rhyme label="b" type="m" corresp="#s8:l3">verdriet</rhyme></l>
      </lg>
      <lg id="s9" type="stanza">
        <l id="s9:l1" met="4" type="+-">Soe suldi dees antwort <rhyme label="a" type="f">horen</rhyme></l>
        <l id="s9:l2" met="4" type="+-">Lieve vrienden <rhyme label="a" type="f" corresp="#s9:l1">uutvercoren</rhyme></l>
        <l id="s9:l3" met="4" type="-+">Voerwaer voerwaer ic segge <rhyme label="b" type="m">ju</rhyme></l>
        <l id="s9:l4" met="4" type="+-">Also lang gijs een die <rhyme label="c" type="f">mynste</rhyme></l>
        <l id="s9:l5" met="4" type="+-">Mynre hebt gedaen of <rhyme label="c" type="f" corresp="#s9:l4">gunste</rhyme></l>
        <l id="s9:l6" met="4" type="-+">So lang gesciedet my van <rhyme label="b" type="m" corresp="#s9:l3">u</rhyme></l>
      </lg>
      <lg id="s10" type="stanza">
        <l id="s10:l1" met="4" type="+-">O wat vruechd sal u dan <rhyme label="a" type="f">wesen</rhyme></l>
        <l id="s10:l2" met="4" type="+-">Als u God soe heeft <rhyme label="a" type="f" corresp="#s10:l1">gepresen</rhyme></l>
        <l id="s10:l3" met="4" type="-+">Voer al dat is of heeft <rhyme label="b" type="m">geweest</rhyme></l>
        <l id="s10:l4" met="4" type="+-">Syn prijs is <rhyme label="c" type="f">waerachteliken</rhyme></l>
        <l id="s10:l5" met="4" type="+-">Want si blijft doch <rhyme label="c" type="f" corresp="#s10:l4">eweliken</rhyme></l>
        <l id="s10:l6" met="4" type="-+">Mer werrelts prijs is idel <rhyme label="b" type="m" corresp="#s10:l3">feest</rhyme></l>
      </lg>
      <lg id="s11" type="stanza">
        <l id="s11:l1" met="4" type="+-">O nu wilt doch <rhyme label="a" type="f">blideliken</rhyme></l>
        <l id="s11:l2" met="4" type="+-">Hier beneden op <rhyme label="a" type="f" corresp="#s11:l1">eertrijken</rhyme></l>
        <l id="s11:l3" met="4" type="-+">Den armen geven troest en <rhyme label="b" type="m">raet</rhyme></l>
        <l id="s11:l4" met="4" type="+-">Wie heeft noet end bidt om <rhyme label="c" type="f">Gode</rhyme></l>
        <l id="s11:l5" met="4" type="+-">Laet u dunken tsi Gods <rhyme label="c" type="f" corresp="#s11:l4">bode</rhyme></l>
        <l id="s11:l6" met="4" type="-+">Al waer hi wonderlike <rhyme label="b" type="m" corresp="#s11:l3">quaet</rhyme></l>
      </lg>
      <lg id="s12" type="stanza">
        <l id="s12:l1" met="4" type="+-">Als ghi een sult aelmis <rhyme label="a" type="f">gheven</rhyme></l>
        <l id="s12:l2" met="4" type="+-">Is hi guet of quaet van <rhyme label="a" type="f" corresp="#s12:l1">leven</rhyme></l>
        <l id="s12:l3" met="4" type="-+">Al daer en leyt u niet smyts <rhyme label="b" type="m">aen</rhyme></l>
        <l id="s12:l4" met="4" type="+-">Als ghi so staet in die <rhyme label="c" type="f">sinne</rhyme></l>
        <l id="s12:l5" met="4" type="+-">Dat ghijt puer geeft om Gods <rhyme label="c" type="f" corresp="#s12:l4">mynne</rhyme></l>
        <l id="s12:l6" met="4" type="-+">Ghi sult daer of groet loen <rhyme label="b" type="m" corresp="#s12:l3">ontfaen</rhyme></l>
      </lg>
      <lg id="s13" type="stanza">
        <l id="s13:l1" met="4" type="+-">Wie ghi troest in syn <rhyme label="a" type="f">behoeven</rhyme></l>
        <l id="s13:l2" met="4" type="+-">Om Gods myn wilt des <rhyme label="a" type="f" corresp="#s13:l1">geloven</rhyme></l>
        <l id="s13:l3" met="4" type="-+">Hi wort u tymmerman te <rhyme label="b" type="m">hant</rhyme></l>
        <l id="s13:l4" met="4" type="+-">In dat scoen palaes <rhyme label="c" type="f">voerscreven</rhyme></l>
        <l id="s13:l5" met="4" type="+-">Daer ghi in sult syn <rhyme label="c" type="f" corresp="#s13:l4">verheven</rhyme></l>
        <l id="s13:l6" met="4" type="-+">Corts boven in dat suete <rhyme label="b" type="m" corresp="#s13:l3">lant</rhyme></l>
      </lg>
      <lg id="s14" type="stanza">
        <l id="s14:l1" met="4" type="+-">Nu God gheeft ons hier die <rhyme label="a" type="f">armen</rhyme></l>
        <l id="s14:l2" met="4" type="+-">Om dyn wille so <rhyme label="a" type="f" corresp="#s14:l1">tontfermen</rhyme></l>
        <l id="s14:l3" met="4" type="-+">Dat wy noch weerdich moeten <rhyme label="b" type="m">syn</rhyme></l>
        <l id="s14:l4" met="4" type="+-">Alle blijscap mit <rhyme label="c" type="f">Venite</rhyme></l>
        <l id="s14:l5" met="4" type="+-">Ende verlost van dat woert <rhyme label="c" type="f" corresp="#s14:l4">Ite</rhyme></l>
        <l id="s14:l6" met="4" type="-+">Mit al syn vreselike <rhyme label="b" type="m" corresp="#s14:l3">pyn</rhyme></l>
      </lg>
    </lg>
  </text>
</song>
