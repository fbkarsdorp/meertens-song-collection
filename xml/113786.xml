<?xml version='1.0' encoding='utf-8' standalone='yes'?>
<song>
  <meta>
    <id>113786</id>
    <date>
      <year-start>1647</year-start>
      <year-end>1647</year-end>
    </date>
    <location>
      <orginal-name>amsterdam</orginal-name>
      <standard-name>Amsterdam, The Netherlands</standard-name>
      <coordinates>
        <lon>52.3745403</lon>
        <lat>4.89797550561798</lat>
      </coordinates>
    </location>
    <tags/>
    <melody></melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">ALs ick laetstmael uyt de Hoven</l>
        <l id="s1:l2">Die ick nae ghewoont' souw loven,</l>
        <l id="s1:l3">Veelderhande bloemen koos,</l>
        <l id="s1:l4">VVas 'er gene die de roos</l>
        <l id="s1:l5">Of de lely overwon,</l>
        <l id="s1:l6">Dies ick dus mijn Liedt begon:</l>
      </lg>
      <lg id="s2" type="stanza">
        <l id="s2:l1">Soete çiersels van ons daghen,</l>
        <l id="s2:l2">Andre bloemen laet ick staen,</l>
        <l id="s2:l3">Van u lof wil ick ghewaghen</l>
        <l id="s2:l4">'t Is om u alleen ghedaen;</l>
        <l id="s2:l5">In u namen vind ick yet</l>
        <l id="s2:l6">Dat op yemandt anders siet.</l>
      </lg>
      <lg id="s3" type="stanza">
        <l id="s3:l1">Uwe namen konnen melden</l>
        <l id="s3:l2">d'Alderçierelijckste Maeght</l>
        <l id="s3:l3">Die de lieffelijckste velden</l>
        <l id="s3:l4">t'Aller tyden heeft behaeght:</l>
        <l id="s3:l5">'t Root en wit dat in u speelt</l>
        <l id="s3:l6">Is niet anders als haer beelt.</l>
      </lg>
      <lg id="s4" type="stanza">
        <l id="s4:l1">Sooder yet in u mocht wesen</l>
        <l id="s4:l2">Dat de werelt heeft gheacht,</l>
        <l id="s4:l3">'t Is in haer ghelaet te lesen,</l>
        <l id="s4:l4">'t Heeft in haer sijn volle kracht;</l>
        <l id="s4:l5">Schoone bloemen van den Hof</l>
        <l id="s4:l6">Van haer komt u grootste lof.</l>
      </lg>
      <lg id="s5" type="stanza">
        <l id="s5:l1">Al de Herders van der heyden,</l>
        <l id="s5:l2">Die tot noch toe zijn gheweest</l>
        <l id="s5:l3">In het konst-begaefde Leyden,</l>
        <l id="s5:l4">Zijn verwondert van haer geest,</l>
        <l id="s5:l5">En sy maken haren naem</l>
        <l id="s5:l6">By een yeder aenghenaem.</l>
      </lg>
      <lg id="s6" type="stanza">
        <l id="s6:l1">Ick die altijdt hare gaven</l>
        <l id="s6:l2">Heb ghepresen boven al,</l>
        <l id="s6:l3">Blijf een van haer trouwste Slaven</l>
        <l id="s6:l4">Soo langh als ick leven sal:</l>
        <l id="s6:l5">Daer van sal den Leydschen Rhijn</l>
        <l id="s6:l6">t'Aller tijdt ghetuyghe zijn.</l>
      </lg>
    </lg>
  </text>
</song>
