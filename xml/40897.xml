<?xml version='1.0' encoding='utf-8' standalone='yes'?>
<song>
  <meta>
    <id>40897</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Waar is de dochter van Sion</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Waer is die dochter van Syon,</l>
        <l id="s1:l2">ick soudese blide maken;</l>
        <l id="s1:l3">ick soude haer een boodtscap doen</l>
        <l id="s1:l4">van also hoghen saken.</l>
      </lg>
      <lg id="s2" type="stanza">
        <l id="s2:l1">Doe men die werelt al bescreef,</l>
        <l id="s2:l2">doen ghinc die maghet sware;</l>
        <l id="s2:l3">te Bethleem, dat si doen bleef</l>
        <l id="s2:l4">ende ghenas haers kints al dare.</l>
      </lg>
      <lg id="s3" type="stanza">
        <l id="s3:l1">Een ghelas, al schijnter doer,</l>
        <l id="s3:l2">ten breect niet vander sonnen;</l>
        <l id="s3:l3">dus heeft die maghet, na en voer</l>
        <l id="s3:l4">ioncfrou, een kint ghewonnen.</l>
      </lg>
      <lg id="s4" type="stanza">
        <l id="s4:l1">Een duysternis is ons verclaert,</l>
        <l id="s4:l2">een licht is ons verresen;</l>
        <l id="s4:l3">een maecht die heeft een kint ghebaert,</l>
        <l id="s4:l4">dat dunct mi wonder wesen.</l>
      </lg>
      <lg id="s5" type="stanza">
        <l id="s5:l1">Nu is hi teerder ende cranck,</l>
        <l id="s5:l2">een maghet die sal hem voeden;</l>
        <l id="s5:l3">wi moghen hem wel weten danc</l>
        <l id="s5:l4">van sijnder groter armoeden.</l>
      </lg>
      <lg id="s6" type="stanza">
        <l id="s6:l1">Hi toont sijn goedertierenheyt,</l>
        <l id="s6:l2">wilen was hi verbolghen;</l>
        <l id="s6:l3">hi drift so grote oetmoedicheyt,</l>
        <l id="s6:l4">wien connen hem niet ghevolghen.</l>
      </lg>
      <lg id="s7" type="stanza">
        <l id="s7:l1">Maria nam hem op haren scoot,</l>
        <l id="s7:l2">si custen aen sinen monde;</l>
        <l id="s7:l3">die minne had si alsoo groot</l>
        <l id="s7:l4">tot hem, in allen stonden.</l>
      </lg>
      <lg id="s8" type="stanza">
        <l id="s8:l1">O Heer, lof moet u altoos sijn,</l>
        <l id="s8:l2">wilt ons dan gheleyden,</l>
        <l id="s8:l3">met die waerde moeder dijn,</l>
        <l id="s8:l4">als wi van hier al scheyden.</l>
      </lg>
    </lg>
  </text>
</song>
