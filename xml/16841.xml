<?xml version='1.0' encoding='utf-8' standalone='yes'?>
<song>
  <meta>
    <id>16841</id>
    <date>
      <year-start>1903</year-start>
      <year-end>1908</year-end>
    </date>
    <tags/>
    <melody>Ik had een gestadig minnetje</melody>
  <author>Florimond van Duyse</author></meta>
  <text>
    <lg type="song">
      <lg id="s1" type="stanza">
        <l id="s1:l1">Ick weet een suverlike,</l>
        <l id="s1:l2">gheen schoonder niet en leeft,</l>
        <l id="s1:l3">sy woont in hemelrike,</l>
        <l id="s1:l4">in weelden dat sy leeft;</l>
        <l id="s1:l5">wie dat haer liefde heeft</l>
        <l id="s1:l6">en dienen haer met trouwen,</l>
        <l id="s1:l7">die schoonste boven alle vrouwen,</l>
        <l id="s1:l8">die haer dienaren niet en begheeft.</l>
      </lg>
      <lg id="s2" type="stanza">
        <l id="s2:l1">Twee vriendelike oochskens draecht si</l>
        <l id="s2:l2">in alle haers dienaers noot,</l>
        <l id="s2:l3">daer mede so veriaecht si,</l>
        <l id="s2:l4">och, allen tegenspoet;</l>
        <l id="s2:l5">och edel maghet soet,</l>
        <l id="s2:l6">wilt doch mijnder ontfermen;</l>
        <l id="s2:l7">als ick sal moeten sterven,</l>
        <l id="s2:l8">troost mi in alder noot.</l>
      </lg>
      <lg id="s3" type="stanza">
        <l id="s3:l1">Ick en conde niet vergheten</l>
        <l id="s3:l2">haer grote ootmoedicheyt,</l>
        <l id="s3:l3">ten waer niet wt te spreken</l>
        <l id="s3:l4">haer suyver reynicheyt,</l>
        <l id="s3:l5">en ick weet wel hoe si heyt,</l>
        <l id="s3:l6">die mijn hertken heeft bevangen;</l>
        <l id="s3:l7">na haer staet al mijn verlangen</l>
        <l id="s3:l8">tot inder eewicheyt.</l>
      </lg>
      <lg id="s4" type="stanza">
        <l id="s4:l1">Wt Davids geslachte geboren,</l>
        <l id="s4:l2">vander eewicheyt voersien,</l>
        <l id="s4:l3">wt alle maechdekens vercoren,</l>
        <l id="s4:l4">wat lof, wat eer mocht ic haer bien;</l>
        <l id="s4:l5">o Maria, maget puere,</l>
        <l id="s4:l6">propheten van goeden leven,</l>
        <l id="s4:l7">die hebben van u ghescreven</l>
        <l id="s4:l8">so menighe schoon figuere.</l>
      </lg>
      <lg id="s5" type="stanza">
        <l id="s5:l1">Och gloeyende Moyses doren,</l>
        <l id="s5:l2">die brant ende niet en verbrant,</l>
        <l id="s5:l3">schoon roose sonder doren</l>
        <l id="s5:l4">al in dat coren gheplant,</l>
        <l id="s5:l5">weest doch mijn onderstant</l>
        <l id="s5:l6">ende wilt doch voer mi spreken</l>
        <l id="s5:l7">als mi mijn herte sal breken;</l>
        <l id="s5:l8">u dienaer wil ick sijn.</l>
      </lg>
      <lg id="s6" type="stanza">
        <l id="s6:l1">O alder schoonste druyve</l>
        <l id="s6:l2">noyt wijn soe soet men vant,</l>
        <l id="s6:l3">reyn tacken van olyven,</l>
        <l id="s6:l4">o duyve, die u ghewan,</l>
        <l id="s6:l5">die wter arcken quam,</l>
        <l id="s6:l6">prijs hebt ghi ons verworven;</l>
        <l id="s6:l7">hi is voer ons ghestorven,</l>
        <l id="s6:l8">die ons dit leven gan.</l>
      </lg>
      <lg id="s7" type="stanza">
        <l id="s7:l1">Schoon bloeyende Aarons roede,</l>
        <l id="s7:l2">reyn maechdelike greyn,</l>
        <l id="s7:l3">fonteyne der minnen vloede,</l>
        <l id="s7:l4">al in des hemels pleyn</l>
        <l id="s7:l5">rust ghi altijt certeyn;</l>
        <l id="s7:l6">so wilt toch voer mi spreken</l>
        <l id="s7:l7">als mi mijn herte sal breken;</l>
        <l id="s7:l8">u dienaer wil ick sijn.</l>
      </lg>
      <lg id="s8" type="stanza">
        <l id="s8:l1">Reyn balsem gaerde gepresen,</l>
        <l id="s8:l2">ghi riect als nardus soet,</l>
        <l id="s8:l3">want ghi cont ghenesen</l>
        <l id="s8:l4">des sondaers wonden groot,</l>
        <l id="s8:l5">al waren sij totter doot,</l>
        <l id="s8:l6">als hi die sonden wil laten;</l>
        <l id="s8:l7">soet boven honich raten,</l>
        <l id="s8:l8">sijt ghi des sondaers troost.</l>
      </lg>
      <lg id="s9" type="stanza">
        <l id="s9:l1">O suyver lelie reyne,</l>
        <l id="s9:l2">noyt smette in u en quam,</l>
        <l id="s9:l3">een herte sach u alleyne</l>
        <l id="s9:l4">seer wilt dat tot u quam;</l>
        <l id="s9:l5">het is gheworden tam,</l>
        <l id="s9:l6">het liet sijn iaghers driven,</l>
        <l id="s9:l7">het woude bi u bliven</l>
        <l id="s9:l8">wel neghen maenden lanck.</l>
      </lg>
      <lg id="s10" type="stanza">
        <l id="s10:l1">O Sara, schoonste vrouwe,</l>
        <l id="s10:l2">wiens ghelijc men noyt en vant,</l>
        <l id="s10:l3">ick bid u op rechter trouwe:</l>
        <l id="s10:l4">als ick moet int vreemde lant,</l>
        <l id="s10:l5">daer ic ben onbekant,</l>
        <l id="s10:l6">wilt doch mijn leytster wesen;</l>
        <l id="s10:l7">soe sal icx al ghenesen</l>
        <l id="s10:l8">wat mi daer coemt ter hant.</l>
      </lg>
      <lg id="s11" type="stanza">
        <l id="s11:l1">O Gedeons vlies bedouwet,</l>
        <l id="s11:l2">met hemelscen dau bespreet,</l>
        <l id="s11:l3">o alder claerste vrouwe,</l>
        <l id="s11:l4">ghi verwint den viant wreet;</l>
        <l id="s11:l5">verdrijft toch alle mijn leet,</l>
        <l id="s11:l6">ende wilt se bi u bringhen</l>
        <l id="s11:l7">alle die dit liedeken singhen;</l>
        <l id="s11:l8">want God u gaerne verhoort.</l>
      </lg>
    </lg>
  </text>
</song>
