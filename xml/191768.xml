<?xml version='1.0' encoding='utf-8' standalone='yes'?>
<song>
  <meta>
    <id>191768</id>
    <date>
      <year-start>1650</year-start>
      <year-end>1650</year-end>
    </date>
    <location>
      <orginal-name>leeuwarden</orginal-name>
      <standard-name>Leeuwarden, The Netherlands</standard-name>
      <coordinates>
        <lon>53.2005936</lon>
        <lat>5.7918548</lat>
      </coordinates>
    </location>
    <tags/>
    <melody></melody>
  </meta>
  <text>
    <lg type="song">
      <lg id="s1" type="stanza">
        <l id="s1:l1">SO haest als ick hoore spreken,</l>
        <l id="s1:l2">Wel aen laet ons alle seer saen,</l>
        <l id="s1:l3">In dat huys onses Heeren gaen,</l>
        <l id="s1:l4">Met vreucht is mijn hert ontsteken,</l>
        <l id="s1:l5">Dat ons voeten sullen hier naer</l>
        <l id="s1:l6">Staen binnen de poorten eerbaer,</l>
        <l id="s1:l7">Van Jerusalem wel ghestichtet:</l>
        <l id="s1:l8">Jerusalem is ghebout vast,</l>
        <l id="s1:l9">End door vrede 't samen ghepast,</l>
        <l id="s1:l10">End tot een stadt Gods fijn gherichtet.</l>
      </lg>
      <lg id="s2" type="stanza">
        <l id="s2:l1">Daer sal dat volck comen te saem,</l>
        <l id="s2:l2">De stammen Israels met een,</l>
        <l id="s2:l3">Om Godt te prijsen int ghemeen,</l>
        <l id="s2:l4">Na syn lieflijck ghebodt bequaem.</l>
        <l id="s2:l5">Dit is de plaetse die Godt goet</l>
        <l id="s2:l6">David gheeft, end wil datmen doet</l>
        <l id="s2:l7">Recht end gherechticheyt daer binnen,</l>
        <l id="s2:l8">Laet ons wenschen Jerusalem</l>
        <l id="s2:l9">Gheluck, het moet oock wel gaen hem</l>
        <l id="s2:l10">Die onses Gods stadt sal beminnen.</l>
      </lg>
      <lg id="s3" type="stanza">
        <l id="s3:l1">Binnen u mueren woonen sal,</l>
        <l id="s3:l2">Liefde, vreede, met eenicheyt:</l>
        <l id="s3:l3">De huysen end Palleysen breyt</l>
        <l id="s3:l4">Zijn vol van Gods segheningh' al,</l>
        <l id="s3:l5">Om den wil der broederen mijn,</l>
        <l id="s3:l6">End der vrienden die binnen zijn,</l>
        <l id="s3:l7">Wensch ick u vreed' in allen hoecken</l>
        <l id="s3:l8">Om dat oock Gods Tempel seer reyn,</l>
        <l id="s3:l9">Staet binnen u mueren niet cleyn,</l>
        <l id="s3:l10">Wil ick steets uwen voorspoet soecken.</l>
      </lg>
    </lg>
  </text>
</song>
